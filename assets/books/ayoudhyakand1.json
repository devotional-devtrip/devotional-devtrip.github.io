[
    {
        "id":1,
        "name": "AYOUDHYAKAND1",
        "displayname":"अयोध्या-काण्ड",
        "config": {"itemsPerPage":4,"currentPage":1},
        "page": [
            {"seq":"1", "heading":"श्लोक", "data":"यस्याङ्के च विभाति भूधरसुता देवापगा मस्तके#भाले बालविधुर्गले च गरलं यस्योरसि व्यालराट्।#सोऽयं भूतिविभूषणः सुरवरः सर्वाधिपः सर्वदा#शर्वः सर्वगतः शिवः शशिनिभः श्रीशङ्करः पातु माम्।।1।।#प्रसन्नतां या न गताभिषेकतस्तथा न मम्ले वनवासदुःखतः।#मुखाम्बुजश्री रघुनन्दनस्य मे सदास्तु सा मञ्जुलमंगलप्रदा।।2।।#नीलाम्बुजश्यामलकोमलाङ्गं सीतासमारोपितवामभागम्।#पाणौ महासायकचारुचापं नमामि रामं रघुवंशनाथम्।।3।।"},
            {"seq":"2", "heading":"दोहा", "data":"श्रीगुरु चरन सरोज रज निज मनु मुकुरु सुधारि।#बरनउँ रघुबर बिमल जसु जो दायकु फल चारि।।"},
			{"seq":"3", "heading":"चौपाई", "data":"जब तें रामु ब्याहि घर आए। नित नव मंगल मोद बधाए।।#भुवन चारिदस भूधर भारी। सुकृत मेघ बरषहि सुख बारी।।#रिधि सिधि संपति नदीं सुहाई। उमगि अवध अंबुधि कहुँ आई।।#मनिगन पुर नर नारि सुजाती। सुचि अमोल सुंदर सब भाँती।।#कहि न जाइ कछु नगर बिभूती। जनु एतनिअ बिरंचि करतूती।।#सब बिधि सब पुर लोग सुखारी। रामचंद मुख चंदु निहारी।।#मुदित मातु सब सखीं सहेली। फलित बिलोकि मनोरथ बेली।।#राम रूपु गुनसीलु सुभाऊ। प्रमुदित होइ देखि सुनि राऊ।।"},
            {"seq":"4", "heading":"दोहा", "data":"सब कें उर अभिलाषु अस कहहिं मनाइ महेसु।#आप अछत जुबराज पद रामहि देउ नरेसु।।1।।"},
			{"seq":"5", "heading":"चौपाई", "data":"एक समय सब सहित समाजा। राजसभाँ रघुराजु बिराजा।।#सकल सुकृत मूरति नरनाहू। राम सुजसु सुनि अतिहि उछाहू।।#नृप सब रहहिं कृपा अभिलाषें। लोकप करहिं प्रीति रुख राखें।।#तिभुवन तीनि काल जग माहीं। भूरि भाग दसरथ सम नाहीं।।#मंगलमूल रामु सुत जासू। जो कछु कहिज थोर सबु तासू।।#रायँ सुभायँ मुकुरु कर लीन्हा। बदनु बिलोकि मुकुट सम कीन्हा।।#श्रवन समीप भए सित केसा। मनहुँ जरठपनु अस उपदेसा।।#नृप जुबराज राम कहुँ देहू। जीवन जनम लाहु किन लेहू।।"},
			{"seq":"6", "heading":"दोहा", "data":"यह बिचारु उर आनि नृप सुदिनु सुअवसरु पाइ।#प्रेम पुलकि तन मुदित मन गुरहि सुनायउ जाइ।।2।।"},
			{"seq":"4", "heading":"चौपाई", "data":"कहइ भुआलु सुनिअ मुनिनायक। भए राम सब बिधि सब लायक।।#सेवक सचिव सकल पुरबासी। जे हमारे अरि मित्र उदासी।।#सबहि रामु प्रिय जेहि बिधि मोही। प्रभु असीस जनु तनु धरि सोही।।#बिप्र सहित परिवार गोसाईं। करहिं छोहु सब रौरिहि नाई।।#जे गुर चरन रेनु सिर धरहीं। ते जनु सकल बिभव बस करहीं।।#मोहि सम यहु अनुभयउ न दूजें। सबु पायउँ रज पावनि पूजें।।#अब अभिलाषु एकु मन मोरें। पूजहि नाथ अनुग्रह तोरें।।#मुनि प्रसन्न लखि सहज सनेहू। कहेउ नरेस रजायसु देहू।।"},
			{"seq":"4", "heading":"दोहा", "data":"राजन राउर नामु जसु सब अभिमत दातार।#फल अनुगामी महिप मनि मन अभिलाषु तुम्हार।।3।।"},
			{"seq":"4", "heading":"चौपाई", "data":"सब बिधि गुरु प्रसन्न जियँ जानी। बोलेउ राउ रहँसि मृदु बानी।।#नाथ रामु करिअहिं जुबराजू। कहिअ कृपा करि करिअ समाजू।।#मोहि अछत यहु होइ उछाहू। लहहिं लोग सब लोचन लाहू।।#प्रभु प्रसाद सिव सबइ निबाहीं। यह लालसा एक मन माहीं।।#पुनि न सोच तनु रहउ कि जाऊ। जेहिं न होइ पाछें पछिताऊ।।#सुनि मुनि दसरथ बचन सुहाए। मंगल मोद मूल मन भाए।।#सुनु नृप जासु बिमुख पछिताहीं। जासु भजन बिनु जरनि न जाहीं।।#भयउ तुम्हार तनय सोइ स्वामी। रामु पुनीत प्रेम अनुगामी।।"},
			{"seq":"4", "heading":"दोहा", "data":"बेगि बिलंबु न करिअ नृप साजिअ सबुइ समाजु।#सुदिन सुमंगलु तबहिं जब रामु होहिं जुबराजु।।4।।"},
			{"seq":"4", "heading":"चौपाई", "data":"मुदित महिपति मंदिर आए। सेवक सचिव सुमंत्रु बोलाए।।#कहि जयजीव सीस तिन्ह नाए। भूप सुमंगल बचन सुनाए।।#जौं पाँचहि मत लागै नीका। करहु हरषि हियँ रामहि टीका।।#मंत्री मुदित सुनत प्रिय बानी। अभिमत बिरवँ परेउ जनु पानी।।#बिनती सचिव करहि कर जोरी। जिअहु जगतपति बरिस करोरी।।#जग मंगल भल काजु बिचारा। बेगिअ नाथ न लाइअ बारा।।#नृपहि मोदु सुनि सचिव सुभाषा। बढ़त बौंड़ जनु लही सुसाखा।।"},
			{"seq":"4", "heading":"दोहा", "data":"कहेउ भूप मुनिराज कर जोइ जोइ आयसु होइ।#राम राज अभिषेक हित बेगि करहु सोइ सोइ।।5।।"},
			{"seq":"4", "heading":"चौपाई", "data":"हरषि मुनीस कहेउ मृदु बानी। आनहु सकल सुतीरथ पानी।।#औषध मूल फूल फल पाना। कहे नाम गनि मंगल नाना।।#चामर चरम बसन बहु भाँती। रोम पाट पट अगनित जाती।।#मनिगन मंगल बस्तु अनेका। जो जग जोगु भूप अभिषेका।।#बेद बिदित कहि सकल बिधाना। कहेउ रचहु पुर बिबिध बिताना।।#सफल रसाल पूगफल केरा। रोपहु बीथिन्ह पुर चहुँ फेरा।।#रचहु मंजु मनि चौकें चारू। कहहु बनावन बेगि बजारू।।#पूजहु गनपति गुर कुलदेवा। सब बिधि करहु भूमिसुर सेवा।।"},
			{"seq":"4", "heading":"दोहा", "data":"ध्वज पताक तोरन कलस सजहु तुरग रथ नाग।#सिर धरि मुनिबर बचन सबु निज निज काजहिं लाग।।6।।"},
			{"seq":"4", "heading":"चौपाई", "data":"जो मुनीस जेहि आयसु दीन्हा। सो तेहिं काजु प्रथम जनु कीन्हा।।#बिप्र साधु सुर पूजत राजा। करत राम हित मंगल काजा।।#सुनत राम अभिषेक सुहावा। बाज गहागह अवध बधावा।।#राम सीय तन सगुन जनाए। फरकहिं मंगल अंग सुहाए।।#पुलकि सप्रेम परसपर कहहीं। भरत आगमनु सूचक अहहीं।।#भए बहुत दिन अति अवसेरी। सगुन प्रतीति भेंट प्रिय केरी।।#भरत सरिस प्रिय को जग माहीं। इहइ सगुन फलु दूसर नाहीं।।#रामहि बंधु सोच दिन राती। अंडन्हि कमठ ह्रदउ जेहि भाँती।।"},
			{"seq":"4", "heading":"दोहा", "data":"एहि अवसर मंगलु परम सुनि रहँसेउ रनिवासु।#सोभत लखि बिधु बढ़त जनु बारिधि बीचि बिलासु।।7।।"},
			{"seq":"4", "heading":"चौपाई", "data":"प्रथम जाइ जिन्ह बचन सुनाए। भूषन बसन भूरि तिन्ह पाए।।#प्रेम पुलकि तन मन अनुरागीं। मंगल कलस सजन सब लागीं।।#चौकें चारु सुमित्राँ पुरी। मनिमय बिबिध भाँति अति रुरी।।#आनँद मगन राम महतारी। दिए दान बहु बिप्र हँकारी।।#पूजीं ग्रामदेबि सुर नागा। कहेउ बहोरि देन बलिभागा।।#जेहि बिधि होइ राम कल्यानू। देहु दया करि सो बरदानू।।#गावहिं मंगल कोकिलबयनीं। बिधुबदनीं मृगसावकनयनीं।।"},
			{"seq":"4", "heading":"दोहा", "data":"राम राज अभिषेकु सुनि हियँ हरषे नर नारि।#लगे सुमंगल सजन सब बिधि अनुकूल बिचारि।।8।।"},
			{"seq":"4", "heading":"चौपाई", "data":"तब नरनाहँ बसिष्ठु बोलाए। रामधाम सिख देन पठाए।।#गुर आगमनु सुनत रघुनाथा। द्वार आइ पद नायउ माथा।।#सादर अरघ देइ घर आने। सोरह भाँति पूजि सनमाने।।#गहे चरन सिय सहित बहोरी। बोले रामु कमल कर जोरी।।#सेवक सदन स्वामि आगमनू। मंगल मूल अमंगल दमनू।।#तदपि उचित जनु बोलि सप्रीती। पठइअ काज नाथ असि नीती।।#प्रभुता तजि प्रभु कीन्ह सनेहू। भयउ पुनीत आजु यहु गेहू।।#आयसु होइ सो करौं गोसाई। सेवक लहइ स्वामि सेवकाई।।"},
			{"seq":"4", "heading":"दोहा", "data":"सुनि सनेह साने बचन मुनि रघुबरहि प्रसंस।#राम कस न तुम्ह कहहु अस हंस बंस अवतंस।।9।।"},
			{"seq":"4", "heading":"चौपाई", "data":"बरनि राम गुन सीलु सुभाऊ। बोले प्रेम पुलकि मुनिराऊ।।#भूप सजेउ अभिषेक समाजू। चाहत देन तुम्हहि जुबराजू।।#राम करहु सब संजम आजू। जौं बिधि कुसल निबाहै काजू।।#गुरु सिख देइ राय पहिं गयउ। राम हृदयँ अस बिसमउ भयऊ।।#जनमे एक संग सब भाई। भोजन सयन केलि लरिकाई।।#करनबेध उपबीत बिआहा। संग संग सब भए उछाहा।।#बिमल बंस यहु अनुचित एकू। बंधु बिहाइ बड़ेहि अभिषेकू।।#प्रभु सप्रेम पछितानि सुहाई। हरउ भगत मन कै कुटिलाई।।"},
			{"seq":"4", "heading":"दोहा", "data":"तेहि अवसर आए लखन मगन प्रेम आनंद।#सनमाने प्रिय बचन कहि रघुकुल कैरव चंद।।10।।"},
			{"seq":"4", "heading":"चौपाई", "data":"बाजहिं बाजने बिबिध बिधाना। पुर प्रमोदु नहिं जाइ बखाना।।#भरत आगमनु सकल मनावहिं। आवहुँ बेगि नयन फलु पावहिं।।#हाट बाट घर गलीं अथाई। कहहिं परसपर लोग लोगाई।।#कालि लगन भलि केतिक बारा। पूजिहि बिधि अभिलाषु हमारा।।#कनक सिंघासन सीय समेता। बैठहिं रामु होइ चित चेता।।#सकल कहहिं कब होइहि काली। बिघन मनावहिं देव कुचाली।।#तिन्हहि सोहाइ न अवध बधावा। चोरहि चंदिनि राति न भावा।।#सारद बोलि बिनय सुर करहीं। बारहिं बार पाय लै परहीं।।"},
			{"seq":"4", "heading":"दोहा", "data":"बिपति हमारि बिलोकि बड़ि मातु करिअ सोइ आजु।#रामु जाहिं बन राजु तजि होइ सकल सुरकाजु।।11।।"},
			{"seq":"4", "heading":"चौपाई", "data":"सुनि सुर बिनय ठाढ़ि पछिताती। भइउँ सरोज बिपिन हिमराती।।#देखि देव पुनि कहहिं निहोरी। मातु तोहि नहिं थोरिउ खोरी।।#बिसमय हरष रहित रघुराऊ। तुम्ह जानहु सब राम प्रभाऊ।।#जीव करम बस सुख दुख भागी। जाइअ अवध देव हित लागी।।#बार बार गहि चरन सँकोचौ। चली बिचारि बिबुध मति पोची।।#ऊँच निवासु नीचि करतूती। देखि न सकहिं पराइ बिभूती।।#आगिल काजु बिचारि बहोरी। करहहिं चाह कुसल कबि मोरी।।#हरषि हृदयँ दसरथ पुर आई। जनु ग्रह दसा दुसह दुखदाई।।"},
			{"seq":"4", "heading":"दोहा", "data":"नामु मंथरा मंदमति चेरी कैकेइ केरि।#अजस पेटारी ताहि करि गई गिरा मति फेरि।।12।।"},
			{"seq":"4", "heading":"चौपाई", "data":"दीख मंथरा नगरु बनावा। मंजुल मंगल बाज बधावा।।#पूछेसि लोगन्ह काह उछाहू। राम तिलकु सुनि भा उर दाहू।।#करइ बिचारु कुबुद्धि कुजाती। होइ अकाजु कवनि बिधि राती।।#देखि लागि मधु कुटिल किराती। जिमि गवँ तकइ लेउँ केहि भाँती।।#भरत मातु पहिं गइ बिलखानी। का अनमनि हसि कह हँसि रानी।।#ऊतरु देइ न लेइ उसासू। नारि चरित करि ढारइ आँसू।।#हँसि कह रानि गालु बड़ तोरें। दीन्ह लखन सिख अस मन मोरें।।#तबहुँ न बोल चेरि बड़ि पापिनि। छाड़इ स्वास कारि जनु साँपिनि।।"},
			{"seq":"4", "heading":"दोहा", "data":"सभय रानि कह कहसि किन कुसल रामु महिपालु।#लखनु भरतु रिपुदमनु सुनि भा कुबरी उर सालु।।13।।"},
			{"seq":"4", "heading":"चौपाई", "data":"कत सिख देइ हमहि कोउ माई। गालु करब केहि कर बलु पाई।।#रामहि छाड़ि कुसल केहि आजू। जेहि जनेसु देइ जुबराजू।।#भयउ कौसिलहि बिधि अति दाहिन। देखत गरब रहत उर नाहिन।।#देखेहु कस न जाइ सब सोभा। जो अवलोकि मोर मनु छोभा।।#पूतु बिदेस न सोचु तुम्हारें। जानति हहु बस नाहु हमारें।।#नीद बहुत प्रिय सेज तुराई। लखहु न भूप कपट चतुराई।।#सुनि प्रिय बचन मलिन मनु जानी। झुकी रानि अब रहु अरगानी।।#पुनि अस कबहुँ कहसि घरफोरी। तब धरि जीभ कढ़ावउँ तोरी।।"},
			{"seq":"4", "heading":"दोहा", "data":"काने खोरे कूबरे कुटिल कुचाली जानि।#तिय बिसेषि पुनि चेरि कहि भरतमातु मुसुकानि।।14।।"},
			{"seq":"4", "heading":"चौपाई", "data":"प्रियबादिनि सिख दीन्हिउँ तोही। सपनेहुँ तो पर कोपु न मोही।।#सुदिनु सुमंगल दायकु सोई। तोर कहा फुर जेहि दिन होई।।#जेठ स्वामि सेवक लघु भाई। यह दिनकर कुल रीति सुहाई।।#राम तिलकु जौं साँचेहुँ काली। देउँ मागु मन भावत आली।।#कौसल्या सम सब महतारी। रामहि सहज सुभायँ पिआरी।।#मो पर करहिं सनेहु बिसेषी। मैं करि प्रीति परीछा देखी।।#जौं बिधि जनमु देइ करि छोहू। होहुँ राम सिय पूत पुतोहू।।#प्रान तें अधिक रामु प्रिय मोरें। तिन्ह कें तिलक छोभु कस तोरें।।"},
			{"seq":"4", "heading":"दोहा", "data":"भरत सपथ तोहि सत्य कहु परिहरि कपट दुराउ।#हरष समय बिसमउ करसि कारन मोहि सुनाउ।।15।।"},
			{"seq":"4", "heading":"चौपाई", "data":"एकहिं बार आस सब पूजी। अब कछु कहब जीभ करि दूजी।।#फोरै जोगु कपारु अभागा। भलेउ कहत दुख रउरेहि लागा।।#कहहिं झूठि फुरि बात बनाई। ते प्रिय तुम्हहि करुइ मैं माई।।#हमहुँ कहबि अब ठकुरसोहाती। नाहिं त मौन रहब दिनु राती।।#करि कुरूप बिधि परबस कीन्हा। बवा सो लुनिअ लहिअ जो दीन्हा।।#कोउ नृप होउ हमहि का हानी। चेरि छाड़ि अब होब कि रानी।।#जारै जोगु सुभाउ हमारा। अनभल देखि न जाइ तुम्हारा।।#तातें कछुक बात अनुसारी। छमिअ देबि बड़ि चूक हमारी।।"},
			{"seq":"4", "heading":"दोहा", "data":"गूढ़ कपट प्रिय बचन सुनि तीय अधरबुधि रानि।#सुरमाया बस बैरिनिहि सुह्द जानि पतिआनि।।16।।"},
			{"seq":"4", "heading":"चौपाई", "data":"सादर पुनि पुनि पूँछति ओही। सबरी गान मृगी जनु मोही।।#तसि मति फिरी अहइ जसि भाबी। रहसी चेरि घात जनु फाबी।।#तुम्ह पूँछहु मैं कहत डेराऊँ। धरेउ मोर घरफोरी नाऊँ।।#सजि प्रतीति बहुबिधि गढ़ि छोली। अवध साढ़साती तब बोली।।#प्रिय सिय रामु कहा तुम्ह रानी। रामहि तुम्ह प्रिय सो फुरि बानी।।#रहा प्रथम अब ते दिन बीते। समउ फिरें रिपु होहिं पिंरीते।।#भानु कमल कुल पोषनिहारा। बिनु जल जारि करइ सोइ छारा।।#जरि तुम्हारि चह सवति उखारी। रूँधहु करि उपाउ बर बारी।।"},
			{"seq":"4", "heading":"दोहा", "data":"तुम्हहि न सोचु सोहाग बल निज बस जानहु राउ।#मन मलीन मुह मीठ नृप राउर सरल सुभाउ।।17।।"},
			{"seq":"4", "heading":"चौपाई", "data":"चतुर गँभीर राम महतारी। बीचु पाइ निज बात सँवारी।।#पठए भरतु भूप ननिअउरें। राम मातु मत जानव रउरें।।#सेवहिं सकल सवति मोहि नीकें। गरबित भरत मातु बल पी कें।।#सालु तुम्हार कौसिलहि माई। कपट चतुर नहिं होइ जनाई।।#राजहि तुम्ह पर प्रेमु बिसेषी। सवति सुभाउ सकइ नहिं देखी।।#रची प्रंपचु भूपहि अपनाई। राम तिलक हित लगन धराई।।#यह कुल उचित राम कहुँ टीका। सबहि सोहाइ मोहि सुठि नीका।।#आगिलि बात समुझि डरु मोही। देउ दैउ फिरि सो फलु ओही।।"},
			{"seq":"4", "heading":"दोहा", "data":"रचि पचि कोटिक कुटिलपन कीन्हेसि कपट प्रबोधु।।#कहिसि कथा सत सवति कै जेहि बिधि बाढ़ बिरोधु।।18।।"},
			{"seq":"4", "heading":"चौपाई", "data":"भावी बस प्रतीति उर आई। पूँछ रानि पुनि सपथ देवाई।।#का पूछहुँ तुम्ह अबहुँ न जाना। निज हित अनहित पसु पहिचाना।।#भयउ पाखु दिन सजत समाजू। तुम्ह पाई सुधि मोहि सन आजू।।#खाइअ पहिरिअ राज तुम्हारें। सत्य कहें नहिं दोषु हमारें।।#जौं असत्य कछु कहब बनाई। तौ बिधि देइहि हमहि सजाई।।#रामहि तिलक कालि जौं भयऊ।þ तुम्ह कहुँ बिपति बीजु बिधि बयऊ।।#रेख खँचाइ कहउँ बलु भाषी। भामिनि भइहु दूध कइ माखी।।#जौं सुत सहित करहु सेवकाई। तौ घर रहहु न आन उपाई।।"},
			{"seq":"4", "heading":"दोहा", "data":"कद्रूँ बिनतहि दीन्ह दुखु तुम्हहि कौसिलाँ देब।#भरतु बंदिगृह सेइहहिं लखनु राम के नेब।।19।।"},
			{"seq":"4", "heading":"चौपाई", "data":"कैकयसुता सुनत कटु बानी। कहि न सकइ कछु सहमि सुखानी।।#तन पसेउ कदली जिमि काँपी। कुबरीं दसन जीभ तब चाँपी।।#कहि कहि कोटिक कपट कहानी। धीरजु धरहु प्रबोधिसि रानी।।#फिरा करमु प्रिय लागि कुचाली। बकिहि सराहइ मानि मराली।।#सुनु मंथरा बात फुरि तोरी। दहिनि आँखि नित फरकइ मोरी।।#दिन प्रति देखउँ राति कुसपने। कहउँ न तोहि मोह बस अपने।।#काह करौ सखि सूध सुभाऊ। दाहिन बाम न जानउँ काऊ।।"},
			{"seq":"4", "heading":"दोहा", "data":"अपने चलत न आजु लगि अनभल काहुक कीन्ह।#केहिं अघ एकहि बार मोहि दैअँ दुसह दुखु दीन्ह।।20।।"},
			{"seq":"4", "heading":"चौपाई", "data":"नैहर जनमु भरब बरु जाइ। जिअत न करबि सवति सेवकाई।।#अरि बस दैउ जिआवत जाही। मरनु नीक तेहि जीवन चाही।।#दीन बचन कह बहुबिधि रानी। सुनि कुबरीं तियमाया ठानी।।#अस कस कहहु मानि मन ऊना। सुखु सोहागु तुम्ह कहुँ दिन दूना।।#जेहिं राउर अति अनभल ताका। सोइ पाइहि यहु फलु परिपाका।।#जब तें कुमत सुना मैं स्वामिनि। भूख न बासर नींद न जामिनि।।#पूँछेउ गुनिन्ह रेख तिन्ह खाँची। भरत भुआल होहिं यह साँची।।#भामिनि करहु त कहौं उपाऊ। है तुम्हरीं सेवा बस राऊ।।"},
			{"seq":"4", "heading":"दोहा", "data":"परउँ कूप तुअ बचन पर सकउँ पूत पति त्यागि।#कहसि मोर दुखु देखि बड़ कस न करब हित लागि।।21।।"},
			{"seq":"4", "heading":"चौपाई", "data":"कुबरीं करि कबुली कैकेई। कपट छुरी उर पाहन टेई।।#लखइ न रानि निकट दुखु कैंसे। चरइ हरित तिन बलिपसु जैसें।।#सुनत बात मृदु अंत कठोरी। देति मनहुँ मधु माहुर घोरी।।#कहइ चेरि सुधि अहइ कि नाही। स्वामिनि कहिहु कथा मोहि पाहीं।।#दुइ बरदान भूप सन थाती। मागहु आजु जुड़ावहु छाती।।#सुतहि राजु रामहि बनवासू। देहु लेहु सब सवति हुलासु।।#भूपति राम सपथ जब करई। तब मागेहु जेहिं बचनु न टरई।।#होइ अकाजु आजु निसि बीतें। बचनु मोर प्रिय मानेहु जी तें।।"},
			{"seq":"4", "heading":"दोहा", "data":"बड़ कुघातु करि पातकिनि कहेसि कोपगृहँ जाहु।#काजु सँवारेहु सजग सबु सहसा जनि पतिआहु।।22।।"},
			{"seq":"4", "heading":"चौपाई", "data":"कुबरिहि रानि प्रानप्रिय जानी। बार बार बड़ि बुद्धि बखानी।।#तोहि सम हित न मोर संसारा। बहे जात कइ भइसि अधारा।।#जौं बिधि पुरब मनोरथु काली। करौं तोहि चख पूतरि आली।।#बहुबिधि चेरिहि आदरु देई। कोपभवन गवनि कैकेई।।#बिपति बीजु बरषा रितु चेरी। भुइँ भइ कुमति कैकेई केरी।।#पाइ कपट जलु अंकुर जामा। बर दोउ दल दुख फल परिनामा।।#कोप समाजु साजि सबु सोई। राजु करत निज कुमति बिगोई।।#राउर नगर कोलाहलु होई। यह कुचालि कछु जान न कोई।।"},
			{"seq":"4", "heading":"दोहा", "data":"प्रमुदित पुर नर नारि। सब सजहिं सुमंगलचार।#एक प्रबिसहिं एक निर्गमहिं भीर भूप दरबार।।23।।"},
			{"seq":"4", "heading":"चौपाई", "data":"बाल सखा सुन हियँ हरषाहीं। मिलि दस पाँच राम पहिं जाहीं।।#प्रभु आदरहिं प्रेमु पहिचानी। पूँछहिं कुसल खेम मृदु बानी।।#फिरहिं भवन प्रिय आयसु पाई। करत परसपर राम बड़ाई।।#को रघुबीर सरिस संसारा। सीलु सनेह निबाहनिहारा।।#जेंहि जेंहि जोनि करम बस भ्रमहीं। तहँ तहँ ईसु देउ यह हमहीं।।#सेवक हम स्वामी सियनाहू। होउ नात यह ओर निबाहू।।#अस अभिलाषु नगर सब काहू। कैकयसुता ह्दयँ अति दाहू।।#को न कुसंगति पाइ नसाई। रहइ न नीच मतें चतुराई।।"},
			{"seq":"4", "heading":"दोहा", "data":"साँस समय सानंद नृपु गयउ कैकेई गेहँ।#गवनु निठुरता निकट किय जनु धरि देह सनेहँ।।24।।"},
			{"seq":"4", "heading":"", "data":""},
			{"seq":"4", "heading":"", "data":""},
			{"seq":"4", "heading":"चौपाई", "data":"कोपभवन सुनि सकुचेउ राउ। भय बस अगहुड़ परइ न पाऊ।।#सुरपति बसइ बाहँबल जाके। नरपति सकल रहहिं रुख ताकें।।#सो सुनि तिय रिस गयउ सुखाई। देखहु काम प्रताप बड़ाई।।#सूल कुलिस असि अँगवनिहारे। ते रतिनाथ सुमन सर मारे।।#सभय नरेसु प्रिया पहिं गयऊ। देखि दसा दुखु दारुन भयऊ।।#भूमि सयन पटु मोट पुराना। दिए डारि तन भूषण नाना।।#कुमतिहि कसि कुबेषता फाबी। अन अहिवातु सूच जनु भाबी।।#जाइ निकट नृपु कह मृदु बानी। प्रानप्रिया केहि हेतु रिसानी।।"},
			{"seq":"4", "heading":"छंद", "data":"केहि हेतु रानि रिसानि परसत पानि पतिहि नेवारई।#मानहुँ सरोष भुअंग भामिनि बिषम भाँति निहारई।।#दोउ बासना रसना दसन बर मरम ठाहरु देखई।#तुलसी नृपति भवतब्यता बस काम कौतुक लेखई।।"},
			{"seq":"4", "heading":"सोरठा", "data":"बार बार कह राउ सुमुखि सुलोचिनि पिकबचनि।#कारन मोहि सुनाउ गजगामिनि निज कोप कर।।25।।"},
			{"seq":"4", "heading":"", "data":""},
			{"seq":"4", "heading":"चौपाई", "data":"अनहित तोर प्रिया केइँ कीन्हा। केहि दुइ सिर केहि जमु चह लीन्हा।।#कहु केहि रंकहि करौ नरेसू। कहु केहि नृपहि निकासौं देसू।।#सकउँ तोर अरि अमरउ मारी। काह कीट बपुरे नर नारी।।#जानसि मोर सुभाउ बरोरू। मनु तव आनन चंद चकोरू।।#प्रिया प्रान सुत सरबसु मोरें। परिजन प्रजा सकल बस तोरें।।#जौं कछु कहौ कपटु करि तोही। भामिनि राम सपथ सत मोही।।#बिहसि मागु मनभावति बाता। भूषन सजहि मनोहर गाता।।#घरी कुघरी समुझि जियँ देखू। बेगि प्रिया परिहरहि कुबेषू।।"},
			{"seq":"4", "heading":"दोहा", "data":"यह सुनि मन गुनि सपथ बड़ि बिहसि उठी मतिमंद।#भूषन सजति बिलोकि मृगु मनहुँ किरातिनि फंद।।26।।"},
			{"seq":"4", "heading":"चौपाई", "data":"पुनि कह राउ सुह्रद जियँ जानी। प्रेम पुलकि मृदु मंजुल बानी।।#भामिनि भयउ तोर मनभावा। घर घर नगर अनंद बधावा।।#रामहि देउँ कालि जुबराजू। सजहि सुलोचनि मंगल साजू।।#दलकि उठेउ सुनि ह्रदउ कठोरू। जनु छुइ गयउ पाक बरतोरू।।#ऐसिउ पीर बिहसि तेहि गोई। चोर नारि जिमि प्रगटि न रोई।।#लखहिं न भूप कपट चतुराई। कोटि कुटिल मनि गुरू पढ़ाई।।#जद्यपि नीति निपुन नरनाहू। नारिचरित जलनिधि अवगाहू।।#कपट सनेहु बढ़ाइ बहोरी। बोली बिहसि नयन मुहु मोरी।।"},
			{"seq":"4", "heading":"दोहा", "data":"मागु मागु पै कहहु पिय कबहुँ न देहु न लेहु।#देन कहेहु बरदान दुइ तेउ पावत संदेहु।।27।।"},
			{"seq":"4", "heading":"चौपाई", "data":"जानेउँ मरमु राउ हँसि कहई। तुम्हहि कोहाब परम प्रिय अहई।।#थाति राखि न मागिहु काऊ। बिसरि गयउ मोहि भोर सुभाऊ।।#झूठेहुँ हमहि दोषु जनि देहू। दुइ कै चारि मागि मकु लेहू।।#रघुकुल रीति सदा चलि आई। प्रान जाहुँ बरु बचनु न जाई।।#नहिं असत्य सम पातक पुंजा। गिरि सम होहिं कि कोटिक गुंजा।।#सत्यमूल सब सुकृत सुहाए। बेद पुरान बिदित मनु गाए।।#तेहि पर राम सपथ करि आई। सुकृत सनेह अवधि रघुराई।।#बात दृढ़ाइ कुमति हँसि बोली। कुमत कुबिहग कुलह जनु खोली।।"},
			{"seq":"4", "heading":"दोहा", "data":"भूप मनोरथ सुभग बनु सुख सुबिहंग समाजु।#भिल्लनि जिमि छाड़न चहति बचनु भयंकरु बाजु।।28।।#!! मासपारायण, तेरहवाँ विश्राम !!"},
			{"seq":"4", "heading":"", "data":""},
			{"seq":"4", "heading":"", "data":""},
			{"seq":"4", "heading":"चौपाई", "data":"सुनहु प्रानप्रिय भावत जी का। देहु एक बर भरतहि टीका।।#मागउँ दूसर बर कर जोरी। पुरवहु नाथ मनोरथ मोरी।।#तापस बेष बिसेषि उदासी। चौदह बरिस रामु बनबासी।।#सुनि मृदु बचन भूप हियँ सोकू। ससि कर छुअत बिकल जिमि कोकू।।#गयउ सहमि नहिं कछु कहि आवा। जनु सचान बन झपटेउ लावा।।#बिबरन भयउ निपट नरपालू। दामिनि हनेउ मनहुँ तरु तालू।।#माथे हाथ मूदि दोउ लोचन। तनु धरि सोचु लाग जनु सोचन।।#मोर मनोरथु सुरतरु फूला। फरत करिनि जिमि हतेउ समूला।।#अवध उजारि कीन्हि कैकेईं। दीन्हसि अचल बिपति कै नेईं।।"},
			{"seq":"4", "heading":"दोहा", "data":"कवनें अवसर का भयउ गयउँ नारि बिस्वास।#जोग सिद्धि फल समय जिमि जतिहि अबिद्या नास।।29।।"},
			{"seq":"4", "heading":"चौपाई", "data":"एहि बिधि राउ मनहिं मन झाँखा। देखि कुभाँति कुमति मन माखा।।#भरतु कि राउर पूत न होहीं। आनेहु मोल बेसाहि कि मोही।।#जो सुनि सरु अस लाग तुम्हारें। काहे न बोलहु बचनु सँभारे।।#देहु उतरु अनु करहु कि नाहीं। सत्यसंध तुम्ह रघुकुल माहीं।।#देन कहेहु अब जनि बरु देहू। तजहुँ सत्य जग अपजसु लेहू।।#सत्य सराहि कहेहु बरु देना। जानेहु लेइहि मागि चबेना।।#सिबि दधीचि बलि जो कछु भाषा। तनु धनु तजेउ बचन पनु राखा।।#अति कटु बचन कहति कैकेई। मानहुँ लोन जरे पर देई।।"},
			{"seq":"4", "heading":"दोहा", "data":"धरम धुरंधर धीर धरि नयन उघारे रायँ।#सिरु धुनि लीन्हि उसास असि मारेसि मोहि कुठायँ।।30।।"},
			{"seq":"4", "heading":"चौपाई", "data":"आगें दीखि जरत रिस भारी। मनहुँ रोष तरवारि उघारी।।#मूठि कुबुद्धि धार निठुराई। धरी कूबरीं सान बनाई।।#लखी महीप कराल कठोरा। सत्य कि जीवनु लेइहि मोरा।।#बोले राउ कठिन करि छाती। बानी सबिनय तासु सोहाती।।#प्रिया बचन कस कहसि कुभाँती। भीर प्रतीति प्रीति करि हाँती।।#मोरें भरतु रामु दुइ आँखी। सत्य कहउँ करि संकरू साखी।।#अवसि दूतु मैं पठइब प्राता। ऐहहिं बेगि सुनत दोउ भ्राता।।#सुदिन सोधि सबु साजु सजाई। देउँ भरत कहुँ राजु बजाई।।"},
			{"seq":"4", "heading":"दोहा", "data":"लोभु न रामहि राजु कर बहुत भरत पर प्रीति।#मैं बड़ छोट बिचारि जियँ करत रहेउँ नृपनीति।।31।।"},
			{"seq":"4", "heading":"चौपाई", "data":"राम सपथ सत कहुउँ सुभाऊ। राममातु कछु कहेउ न काऊ।।#मैं सबु कीन्ह तोहि बिनु पूँछें। तेहि तें परेउ मनोरथु छूछें।।#रिस परिहरू अब मंगल साजू। कछु दिन गएँ भरत जुबराजू।।#एकहि बात मोहि दुखु लागा। बर दूसर असमंजस मागा।।#अजहुँ हृदय जरत तेहि आँचा। रिस परिहास कि साँचेहुँ साँचा।।#कहु तजि रोषु राम अपराधू। सबु कोउ कहइ रामु सुठि साधू।।#तुहूँ सराहसि करसि सनेहू। अब सुनि मोहि भयउ संदेहू।।#जासु सुभाउ अरिहि अनुकूला। सो किमि करिहि मातु प्रतिकूला।।"},
			{"seq":"4", "heading":"दोहा", "data":"प्रिया हास रिस परिहरहि मागु बिचारि बिबेकु।#जेहिं देखाँ अब नयन भरि भरत राज अभिषेकु।।32।।"},
			{"seq":"4", "heading":"चौपाई", "data":"जिऐ मीन बरू बारि बिहीना। मनि बिनु फनिकु जिऐ दुख दीना।।#कहउँ सुभाउ न छलु मन माहीं। जीवनु मोर राम बिनु नाहीं।।#समुझि देखु जियँ प्रिया प्रबीना। जीवनु राम दरस आधीना।।#सुनि म्रदु बचन कुमति अति जरई। मनहुँ अनल आहुति घृत परई।।#कहइ करहु किन कोटि उपाया। इहाँ न लागिहि राउरि माया।।#देहु कि लेहु अजसु करि नाहीं। मोहि न बहुत प्रपंच सोहाहीं।।#रामु साधु तुम्ह साधु सयाने। राममातु भलि सब पहिचाने।।#जस कौसिलाँ मोर भल ताका। तस फलु उन्हहि देउँ करि साका।।"},
			{"seq":"4", "heading":"दोहा", "data":"होत प्रात मुनिबेष धरि जौं न रामु बन जाहिं।#मोर मरनु राउर अजस नृप समुझिअ मन माहिं।।33।।"},
			{"seq":"4", "heading":"चौपाई", "data":"अस कहि कुटिल भई उठि ठाढ़ी। मानहुँ रोष तरंगिनि बाढ़ी।।#पाप पहार प्रगट भइ सोई। भरी क्रोध जल जाइ न जोई।।#दोउ बर कूल कठिन हठ धारा। भवँर कूबरी बचन प्रचारा।।#ढाहत भूपरूप तरु मूला। चली बिपति बारिधि अनुकूला।।#लखी नरेस बात फुरि साँची। तिय मिस मीचु सीस पर नाची।।#गहि पद बिनय कीन्ह बैठारी। जनि दिनकर कुल होसि कुठारी।।#मागु माथ अबहीं देउँ तोही। राम बिरहँ जनि मारसि मोही।।#राखु राम कहुँ जेहि तेहि भाँती। नाहिं त जरिहि जनम भरि छाती।।"},
			{"seq":"4", "heading":"दोहा", "data":"देखी ब्याधि असाध नृपु परेउ धरनि धुनि माथ।#कहत परम आरत बचन राम राम रघुनाथ।।34।।"},
			{"seq":"4", "heading":"चौपाई", "data":"ब्याकुल राउ सिथिल सब गाता। करिनि कलपतरु मनहुँ निपाता।।#कंठु सूख मुख आव न बानी। जनु पाठीनु दीन बिनु पानी।।#पुनि कह कटु कठोर कैकेई। मनहुँ घाय महुँ माहुर देई।।#जौं अंतहुँ अस करतबु रहेऊ। मागु मागु तुम्ह केहिं बल कहेऊ।।#दुइ कि होइ एक समय भुआला। हँसब ठठाइ फुलाउब गाला।।#दानि कहाउब अरु कृपनाई। होइ कि खेम कुसल रौताई।।#छाड़हु बचनु कि धीरजु धरहू। जनि अबला जिमि करुना करहू।।#तनु तिय तनय धामु धनु धरनी। सत्यसंध कहुँ तृन सम बरनी।।"},
			{"seq":"4", "heading":"दोहा", "data":"मरम बचन सुनि राउ कह कहु कछु दोषु न तोर।#लागेउ तोहि पिसाच जिमि कालु कहावत मोर।।35।।"},
			{"seq":"4", "heading":"चौपाई", "data":"चहत न भरत भूपतहि भोरें। बिधि बस कुमति बसी जिय तोरें।।#सो सबु मोर पाप परिनामू। भयउ कुठाहर जेहिं बिधि बामू।।#सुबस बसिहि फिरि अवध सुहाई। सब गुन धाम राम प्रभुताई।।#करिहहिं भाइ सकल सेवकाई। होइहि तिहुँ पुर राम बड़ाई।।#तोर कलंकु मोर पछिताऊ। मुएहुँ न मिटहि न जाइहि काऊ।।#अब तोहि नीक लाग करु सोई। लोचन ओट बैठु मुहु गोई।।#जब लगि जिऔं कहउँ कर जोरी। तब लगि जनि कछु कहसि बहोरी।।#फिरि पछितैहसि अंत अभागी। मारसि गाइ नहारु लागी।।"},
			{"seq":"4", "heading":"दोहा", "data":"परेउ राउ कहि कोटि बिधि काहे करसि निदानु।#कपट सयानि न कहति कछु जागति मनहुँ मसानु।।36।।"},
			{"seq":"4", "heading":"चौपाई", "data":"राम राम रट बिकल भुआलू। जनु बिनु पंख बिहंग बेहालू।।#हृदयँ मनाव भोरु जनि होई। रामहि जाइ कहै जनि कोई।।#उदउ करहु जनि रबि रघुकुल गुर। अवध बिलोकि सूल होइहि उर।।#भूप प्रीति कैकइ कठिनाई। उभय अवधि बिधि रची बनाई।।#बिलपत नृपहि भयउ भिनुसारा। बीना बेनु संख धुनि द्वारा।।#पढ़हिं भाट गुन गावहिं गायक। सुनत नृपहि जनु लागहिं सायक।।#मंगल सकल सोहाहिं न कैसें। सहगामिनिहि बिभूषन जैसें।।#तेहिं निसि नीद परी नहि काहू। राम दरस लालसा उछाहू।।"},
			{"seq":"4", "heading":"दोहा", "data":"द्वार भीर सेवक सचिव कहहिं उदित रबि देखि।#जागेउ अजहुँ न अवधपति कारनु कवनु बिसेषि।।37।।"},
			{"seq":"4", "heading":"चौपाई", "data":"पछिले पहर भूपु नित जागा। आजु हमहि बड़ अचरजु लागा।।#जाहु सुमंत्र जगावहु जाई। कीजिअ काजु रजायसु पाई।।#गए सुमंत्रु तब राउर माही। देखि भयावन जात डेराहीं।।#धाइ खाइ जनु जाइ न हेरा। मानहुँ बिपति बिषाद बसेरा।।#पूछें कोउ न ऊतरु देई। गए जेंहिं भवन भूप कैकैई।।#कहि जयजीव बैठ सिरु नाई। दैखि भूप गति गयउ सुखाई।।#सोच बिकल बिबरन महि परेऊ। मानहुँ कमल मूलु परिहरेऊ।।#सचिउ सभीत सकइ नहिं पूँछी। बोली असुभ भरी सुभ छूछी।।"},
			{"seq":"4", "heading":"दोहा", "data":"परी न राजहि नीद निसि हेतु जान जगदीसु।#रामु रामु रटि भोरु किय कहइ न मरमु महीसु।।38।।"},
			{"seq":"4", "heading":"चौपाई", "data":"आनहु रामहि बेगि बोलाई। समाचार तब पूँछेहु आई।।#चलेउ सुमंत्र राय रूख जानी। लखी कुचालि कीन्हि कछु रानी।।#सोच बिकल मग परइ न पाऊ। रामहि बोलि कहिहि का राऊ।।#उर धरि धीरजु गयउ दुआरें। पूछँहिं सकल देखि मनु मारें।।#समाधानु करि सो सबही का। गयउ जहाँ दिनकर कुल टीका।।#रामु सुमंत्रहि आवत देखा। आदरु कीन्ह पिता सम लेखा।।#निरखि बदनु कहि भूप रजाई। रघुकुलदीपहि चलेउ लेवाई।।#रामु कुभाँति सचिव सँग जाहीं। देखि लोग जहँ तहँ बिलखाहीं।।"},
			{"seq":"4", "heading":"दोहा", "data":"जाइ दीख रघुबंसमनि नरपति निपट कुसाजु।।#सहमि परेउ लखि सिंघिनिहि मनहुँ बृद्ध गजराजु।।39।।"},
			{"seq":"4", "heading":"चौपाई", "data":"सूखहिं अधर जरइ सबु अंगू। मनहुँ दीन मनिहीन भुअंगू।।#सरुष समीप दीखि कैकेई। मानहुँ मीचु घरी गनि लेई।।#करुनामय मृदु राम सुभाऊ। प्रथम दीख दुखु सुना न काऊ।।#तदपि धीर धरि समउ बिचारी। पूँछी मधुर बचन महतारी।।#मोहि कहु मातु तात दुख कारन। करिअ जतन जेहिं होइ निवारन।।#सुनहु राम सबु कारन एहू। राजहि तुम पर बहुत सनेहू।।#देन कहेन्हि मोहि दुइ बरदाना। मागेउँ जो कछु मोहि सोहाना।।#सो सुनि भयउ भूप उर सोचू। छाड़ि न सकहिं तुम्हार सँकोचू।।"},
			{"seq":"4", "heading":"दोहा", "data":"सुत सनेह इत बचनु उत संकट परेउ नरेसु।#सकहु न आयसु धरहु सिर मेटहु कठिन कलेसु।।40।।"},
			{"seq":"4", "heading":"चौपाई", "data":"निधरक बैठि कहइ कटु बानी। सुनत कठिनता अति अकुलानी।।#जीभ कमान बचन सर नाना। मनहुँ महिप मृदु लच्छ समाना।।#जनु कठोरपनु धरें सरीरू। सिखइ धनुषबिद्या बर बीरू।।#सब प्रसंगु रघुपतिहि सुनाई। बैठि मनहुँ तनु धरि निठुराई।।#मन मुसकाइ भानुकुल भानु। रामु सहज आनंद निधानू।।#बोले बचन बिगत सब दूषन। मृदु मंजुल जनु बाग बिभूषन।।#सुनु जननी सोइ सुतु बड़भागी। जो पितु मातु बचन अनुरागी।।#तनय मातु पितु तोषनिहारा। दुर्लभ जननि सकल संसारा।।"},
			{"seq":"4", "heading":"दोहा", "data":"मुनिगन मिलनु बिसेषि बन सबहि भाँति हित मोर।#तेहि महँ पितु आयसु बहुरि संमत जननी तोर।।41।।"},
			{"seq":"4", "heading":"चौपाई", "data":"भरत प्रानप्रिय पावहिं राजू। बिधि सब बिधि मोहि सनमुख आजु।।#जों न जाउँ बन ऐसेहु काजा। प्रथम गनिअ मोहि मूढ़ समाजा।।#सेवहिं अरँडु कलपतरु त्यागी। परिहरि अमृत लेहिं बिषु मागी।।#तेउ न पाइ अस समउ चुकाहीं। देखु बिचारि मातु मन माहीं।।#अंब एक दुखु मोहि बिसेषी। निपट बिकल नरनायकु देखी।।#थोरिहिं बात पितहि दुख भारी। होति प्रतीति न मोहि महतारी।।#राउ धीर गुन उदधि अगाधू। भा मोहि ते कछु बड़ अपराधू।।#जातें मोहि न कहत कछु राऊ। मोरि सपथ तोहि कहु सतिभाऊ।।"},
			{"seq":"4", "heading":"दोहा", "data":"सहज सरल रघुबर बचन कुमति कुटिल करि जान।#चलइ जोंक जल बक्रगति जद्यपि सलिलु समान।।42।।"},
			{"seq":"4", "heading":"चौपाई", "data":"रहसी रानि राम रुख पाई। बोली कपट सनेहु जनाई।।#सपथ तुम्हार भरत कै आना। हेतु न दूसर मै कछु जाना।।#तुम्ह अपराध जोगु नहिं ताता। जननी जनक बंधु सुखदाता।।#राम सत्य सबु जो कछु कहहू। तुम्ह पितु मातु बचन रत अहहू।।#पितहि बुझाइ कहहु बलि सोई। चौथेंपन जेहिं अजसु न होई।।#तुम्ह सम सुअन सुकृत जेहिं दीन्हे। उचित न तासु निरादरु कीन्हे।।#लागहिं कुमुख बचन सुभ कैसे। मगहँ गयादिक तीरथ जैसे।।#रामहि मातु बचन सब भाए। जिमि सुरसरि गत सलिल सुहाए।।"},
			{"seq":"4", "heading":"दोहा", "data":"गइ मुरुछा रामहि सुमिरि नृप फिरि करवट लीन्ह।#सचिव राम आगमन कहि बिनय समय सम कीन्ह।।43।।"},
			{"seq":"4", "heading":"चौपाई", "data":"अवनिप अकनि रामु पगु धारे। धरि धीरजु तब नयन उघारे।।#सचिवँ सँभारि राउ बैठारे। चरन परत नृप रामु निहारे।।#लिए सनेह बिकल उर लाई। गै मनि मनहुँ फनिक फिरि पाई।।#रामहि चितइ रहेउ नरनाहू। चला बिलोचन बारि प्रबाहू।।#सोक बिबस कछु कहै न पारा। हृदयँ लगावत बारहिं बारा।।#बिधिहि मनाव राउ मन माहीं। जेहिं रघुनाथ न कानन जाहीं।।#सुमिरि महेसहि कहइ निहोरी। बिनती सुनहु सदासिव मोरी।।#आसुतोष तुम्ह अवढर दानी। आरति हरहु दीन जनु जानी।।"},
			{"seq":"4", "heading":"दोहा", "data":"तुम्ह प्रेरक सब के हृदयँ सो मति रामहि देहु।#बचनु मोर तजि रहहि घर परिहरि सीलु सनेहु।।44।।"},
			{"seq":"4", "heading":"चौपाई", "data":"अजसु होउ जग सुजसु नसाऊ। नरक परौ बरु सुरपुरु जाऊ।।#सब दुख दुसह सहावहु मोही। लोचन ओट रामु जनि होंही।।#अस मन गुनइ राउ नहिं बोला। पीपर पात सरिस मनु डोला।।#रघुपति पितहि प्रेमबस जानी। पुनि कछु कहिहि मातु अनुमानी।।#देस काल अवसर अनुसारी। बोले बचन बिनीत बिचारी।।#तात कहउँ कछु करउँ ढिठाई। अनुचितु छमब जानि लरिकाई।।#अति लघु बात लागि दुखु पावा। काहुँ न मोहि कहि प्रथम जनावा।।#देखि गोसाइँहि पूँछिउँ माता। सुनि प्रसंगु भए सीतल गाता।।"},
			{"seq":"4", "heading":"दोहा", "data":"मंगल समय सनेह बस सोच परिहरिअ तात।#आयसु देइअ हरषि हियँ कहि पुलके प्रभु गात।।45।।"},
			{"seq":"4", "heading":"चौपाई", "data":"धन्य जनमु जगतीतल तासू। पितहि प्रमोदु चरित सुनि जासू।।#चारि पदारथ करतल ताकें। प्रिय पितु मातु प्रान सम जाकें।।#आयसु पालि जनम फलु पाई। ऐहउँ बेगिहिं होउ रजाई।।#बिदा मातु सन आवउँ मागी। चलिहउँ बनहि बहुरि पग लागी।।#अस कहि राम गवनु तब कीन्हा। भूप सोक बसु उतरु न दीन्हा।।#नगर ब्यापि गइ बात सुतीछी। छुअत चढ़ी जनु सब तन बीछी।।#सुनि भए बिकल सकल नर नारी। बेलि बिटप जिमि देखि दवारी।।#जो जहँ सुनइ धुनइ सिरु सोई। बड़ बिषादु नहिं धीरजु होई।।"},
			{"seq":"4", "heading":"दोहा", "data":"मुख सुखाहिं लोचन स्त्रवहि सोकु न हृदयँ समाइ।#मनहुँ करुन रस कटकई उतरी अवध बजाइ।।46।।"},
			{"seq":"4", "heading":"चौपाई", "data":"मिलेहि माझ बिधि बात बेगारी। जहँ तहँ देहिं कैकेइहि गारी।।#एहि पापिनिहि बूझि का परेऊ। छाइ भवन पर पावकु धरेऊ।।#निज कर नयन काढ़ि चह दीखा। डारि सुधा बिषु चाहत चीखा।।#कुटिल कठोर कुबुद्धि अभागी। भइ रघुबंस बेनु बन आगी।।#पालव बैठि पेड़ु एहिं काटा। सुख महुँ सोक ठाटु धरि ठाटा।।#सदा रामु एहि प्रान समाना। कारन कवन कुटिलपनु ठाना।।#सत्य कहहिं कबि नारि सुभाऊ। सब बिधि अगहु अगाध दुराऊ।।#निज प्रतिबिंबु बरुकु गहि जाई। जानि न जाइ नारि गति भाई।।"},
			{"seq":"4", "heading":"दोहा", "data":"काह न पावकु जारि सक का न समुद्र समाइ।#का न करै अबला प्रबल केहि जग कालु न खाइ।।47।।"},
			{"seq":"4", "heading":"चौपाई", "data":"का सुनाइ बिधि काह सुनावा। का देखाइ चह काह देखावा।।#एक कहहिं भल भूप न कीन्हा। बरु बिचारि नहिं कुमतिहि दीन्हा।।#जो हठि भयउ सकल दुख भाजनु। अबला बिबस ग्यानु गुनु गा जनु।।#एक धरम परमिति पहिचाने। नृपहि दोसु नहिं देहिं सयाने।।#सिबि दधीचि हरिचंद कहानी। एक एक सन कहहिं बखानी।।#एक भरत कर संमत कहहीं। एक उदास भायँ सुनि रहहीं।।#कान मूदि कर रद गहि जीहा। एक कहहिं यह बात अलीहा।।#सुकृत जाहिं अस कहत तुम्हारे। रामु भरत कहुँ प्रानपिआरे।।"},
			{"seq":"4", "heading":"दोहा", "data":"चंदु चवै बरु अनल कन सुधा होइ बिषतूल।#सपनेहुँ कबहुँ न करहिं किछु भरतु राम प्रतिकूल।।48।।"},
			{"seq":"4", "heading":"चौपाई", "data":"एक बिधातहिं दूषनु देंहीं। सुधा देखाइ दीन्ह बिषु जेहीं।।#खरभरु नगर सोचु सब काहू। दुसह दाहु उर मिटा उछाहू।।#बिप्रबधू कुलमान्य जठेरी। जे प्रिय परम कैकेई केरी।।#लगीं देन सिख सीलु सराही। बचन बानसम लागहिं ताही।।#भरतु न मोहि प्रिय राम समाना। सदा कहहु यहु सबु जगु जाना।।#करहु राम पर सहज सनेहू। केहिं अपराध आजु बनु देहू।।#कबहुँ न कियहु सवति आरेसू। प्रीति प्रतीति जान सबु देसू।।#कौसल्याँ अब काह बिगारा। तुम्ह जेहि लागि बज्र पुर पारा।।"},
			{"seq":"4", "heading":"दोहा", "data":"सीय कि पिय सँगु परिहरिहि लखनु कि रहिहहिं धाम।#राजु कि भूँजब भरत पुर नृपु कि जिइहि बिनु राम।।49।।"},
			{"seq":"4", "heading":"", "data":""},
			{"seq":"4", "heading":"", "data":""},
			{"seq":"4", "heading":"चौपाई", "data":"अस बिचारि उर छाड़हु कोहू। सोक कलंक कोठि जनि होहू।।#भरतहि अवसि देहु जुबराजू। कानन काह राम कर काजू।।#नाहिन रामु राज के भूखे। धरम धुरीन बिषय रस रूखे।।#गुर गृह बसहुँ रामु तजि गेहू। नृप सन अस बरु दूसर लेहू।।#जौं नहिं लगिहहु कहें हमारे। नहिं लागिहि कछु हाथ तुम्हारे।।#जौं परिहास कीन्हि कछु होई। तौ कहि प्रगट जनावहु सोई।।#राम सरिस सुत कानन जोगू। काह कहिहि सुनि तुम्ह कहुँ लोगू।।#उठहु बेगि सोइ करहु उपाई। जेहि बिधि सोकु कलंकु नसाई।।"},
			{"seq":"4", "heading":"छंद", "data":"जेहि भाँति सोकु कलंकु जाइ उपाय करि कुल पालही।#हठि फेरु रामहि जात बन जनि बात दूसरि चालही।।#जिमि भानु बिनु दिनु प्रान बिनु तनु चंद बिनु जिमि जामिनी।#तिमि अवध तुलसीदास प्रभु बिनु समुझि धौं जियँ भामिनी।।"},
			{"seq":"4", "heading":"सोरठा", "data":"सखिन्ह सिखावनु दीन्ह सुनत मधुर परिनाम हित।#तेइँ कछु कान न कीन्ह कुटिल प्रबोधी कूबरी।।50।।"},
			{"seq":"4", "heading":"", "data":""},
			{"seq":"4", "heading":"चौपाई", "data":"उतरु न देइ दुसह रिस रूखी। मृगिन्ह चितव जनु बाघिनि भूखी।।#ब्याधि असाधि जानि तिन्ह त्यागी। चलीं कहत मतिमंद अभागी।।#राजु करत यह दैअँ बिगोई। कीन्हेसि अस जस करइ न कोई।।#एहि बिधि बिलपहिं पुर नर नारीं। देहिं कुचालिहि कोटिक गारीं।।#जरहिं बिषम जर लेहिं उसासा। कवनि राम बिनु जीवन आसा।।#बिपुल बियोग प्रजा अकुलानी। जनु जलचर गन सूखत पानी।।#अति बिषाद बस लोग लोगाई। गए मातु पहिं रामु गोसाई।।#मुख प्रसन्न चित चौगुन चाऊ। मिटा सोचु जनि राखै राऊ।।"},
			{"seq":"4", "heading":"दोहा", "data":"नव गयंदु रघुबीर मनु राजु अलान समान।#छूट जानि बन गवनु सुनि उर अनंदु अधिकान।।51।।"},
			{"seq":"4", "heading":"चौपाई", "data":"रघुकुलतिलक जोरि दोउ हाथा। मुदित मातु पद नायउ माथा।।#दीन्हि असीस लाइ उर लीन्हे। भूषन बसन निछावरि कीन्हे।।#बार बार मुख चुंबति माता। नयन नेह जलु पुलकित गाता।।#गोद राखि पुनि हृदयँ लगाए। स्त्रवत प्रेनरस पयद सुहाए।।#प्रेमु प्रमोदु न कछु कहि जाई। रंक धनद पदबी जनु पाई।।#सादर सुंदर बदनु निहारी। बोली मधुर बचन महतारी।।#कहहु तात जननी बलिहारी। कबहिं लगन मुद मंगलकारी।।#सुकृत सील सुख सीवँ सुहाई। जनम लाभ कइ अवधि अघाई।।"},
			{"seq":"4", "heading":"दोहा", "data":"जेहि चाहत नर नारि सब अति आरत एहि भाँति।#जिमि चातक चातकि तृषित बृष्टि सरद रितु स्वाति।।52।।"},
			{"seq":"4", "heading":"चौपाई", "data":"तात जाउँ बलि बेगि नहाहू। जो मन भाव मधुर कछु खाहू।।#पितु समीप तब जाएहु भैआ। भइ बड़ि बार जाइ बलि मैआ।।#मातु बचन सुनि अति अनुकूला। जनु सनेह सुरतरु के फूला।।#सुख मकरंद भरे श्रियमूला। निरखि राम मनु भवरुँ न भूला।।#धरम धुरीन धरम गति जानी। कहेउ मातु सन अति मृदु बानी।।#पिताँ दीन्ह मोहि कानन राजू। जहँ सब भाँति मोर बड़ काजू।।#आयसु देहि मुदित मन माता। जेहिं मुद मंगल कानन जाता।।#जनि सनेह बस डरपसि भोरें। आनँदु अंब अनुग्रह तोरें।।"},
			{"seq":"4", "heading":"दोहा", "data":"बरष चारिदस बिपिन बसि करि पितु बचन प्रमान।#आइ पाय पुनि देखिहउँ मनु जनि करसि मलान।।53।।"},
			{"seq":"4", "heading":"चौपाई", "data":"बचन बिनीत मधुर रघुबर के। सर सम लगे मातु उर करके।।#सहमि सूखि सुनि सीतलि बानी। जिमि जवास परें पावस पानी।।#कहि न जाइ कछु हृदय बिषादू। मनहुँ मृगी सुनि केहरि नादू।।#नयन सजल तन थर थर काँपी। माजहि खाइ मीन जनु मापी।।#धरि धीरजु सुत बदनु निहारी। गदगद बचन कहति महतारी।।#तात पितहि तुम्ह प्रानपिआरे। देखि मुदित नित चरित तुम्हारे।।#राजु देन कहुँ सुभ दिन साधा। कहेउ जान बन केहिं अपराधा।।#तात सुनावहु मोहि निदानू। को दिनकर कुल भयउ कृसानू।।"},
			{"seq":"4", "heading":"दोहा", "data":"निरखि राम रुख सचिवसुत कारनु कहेउ बुझाइ।#सुनि प्रसंगु रहि मूक जिमि दसा बरनि नहिं जाइ।।54।।"},
			{"seq":"4", "heading":"चौपाई", "data":"राखि न सकइ न कहि सक जाहू। दुहूँ भाँति उर दारुन दाहू।।#लिखत सुधाकर गा लिखि राहू। बिधि गति बाम सदा सब काहू।।#धरम सनेह उभयँ मति घेरी। भइ गति साँप छुछुंदरि केरी।।#राखउँ सुतहि करउँ अनुरोधू। धरमु जाइ अरु बंधु बिरोधू।।#कहउँ जान बन तौ बड़ि हानी। संकट सोच बिबस भइ रानी।।#बहुरि समुझि तिय धरमु सयानी। रामु भरतु दोउ सुत सम जानी।।#सरल सुभाउ राम महतारी। बोली बचन धीर धरि भारी।।#तात जाउँ बलि कीन्हेहु नीका। पितु आयसु सब धरमक टीका।।"},
			{"seq":"4", "heading":"दोहा", "data":"राजु देन कहि दीन्ह बनु मोहि न सो दुख लेसु।#तुम्ह बिनु भरतहि भूपतिहि प्रजहि प्रचंड कलेसु।।55।।"},
			{"seq":"4", "heading":"चौपाई", "data":"जौं केवल पितु आयसु ताता। तौ जनि जाहु जानि बड़ि माता।।#जौं पितु मातु कहेउ बन जाना। तौं कानन सत अवध समाना।।#पितु बनदेव मातु बनदेवी। खग मृग चरन सरोरुह सेवी।।#अंतहुँ उचित नृपहि बनबासू। बय बिलोकि हियँ होइ हराँसू।।#बड़भागी बनु अवध अभागी। जो रघुबंसतिलक तुम्ह त्यागी।।#जौं सुत कहौ संग मोहि लेहू। तुम्हरे हृदयँ होइ संदेहू।।#पूत परम प्रिय तुम्ह सबही के। प्रान प्रान के जीवन जी के।।#ते तुम्ह कहहु मातु बन जाऊँ। मैं सुनि बचन बैठि पछिताऊँ।।"},
			{"seq":"4", "heading":"दोहा", "data":"यह बिचारि नहिं करउँ हठ झूठ सनेहु बढ़ाइ।#मानि मातु कर नात बलि सुरति बिसरि जनि जाइ।।56।।"},
			{"seq":"4", "heading":"चौपाई", "data":"देव पितर सब तुन्हहि गोसाई। राखहुँ पलक नयन की नाई।।#अवधि अंबु प्रिय परिजन मीना। तुम्ह करुनाकर धरम धुरीना।।#अस बिचारि सोइ करहु उपाई। सबहि जिअत जेहिं भेंटेहु आई।।#जाहु सुखेन बनहि बलि जाऊँ। करि अनाथ जन परिजन गाऊँ।।#सब कर आजु सुकृत फल बीता। भयउ कराल कालु बिपरीता।।#बहुबिधि बिलपि चरन लपटानी। परम अभागिनि आपुहि जानी।।#दारुन दुसह दाहु उर ब्यापा। बरनि न जाहिं बिलाप कलापा।।#राम उठाइ मातु उर लाई। कहि मृदु बचन बहुरि समुझाई।।"},
			{"seq":"4", "heading":"दोहा", "data":"समाचार तेहि समय सुनि सीय उठी अकुलाइ।#जाइ सासु पद कमल जुग बंदि बैठि सिरु नाइ।।57।।"},
			{"seq":"4", "heading":"चौपाई", "data":"दीन्हि असीस सासु मृदु बानी। अति सुकुमारि देखि अकुलानी।।#बैठि नमितमुख सोचति सीता। रूप रासि पति प्रेम पुनीता।।#चलन चहत बन जीवननाथू। केहि सुकृती सन होइहि साथू।।#की तनु प्रान कि केवल प्राना। बिधि करतबु कछु जाइ न जाना।।#चारु चरन नख लेखति धरनी। नूपुर मुखर मधुर कबि बरनी।।#मनहुँ प्रेम बस बिनती करहीं। हमहि सीय पद जनि परिहरहीं।।#मंजु बिलोचन मोचति बारी। बोली देखि राम महतारी।।#तात सुनहु सिय अति सुकुमारी। सासु ससुर परिजनहि पिआरी।।"},
			{"seq":"4", "heading":"दोहा", "data":"पिता जनक भूपाल मनि ससुर भानुकुल भानु।#पति रबिकुल कैरव बिपिन बिधु गुन रूप निधानु।।58।।"},
			{"seq":"4", "heading":"चौपाई", "data":"मैं पुनि पुत्रबधू प्रिय पाई। रूप रासि गुन सील सुहाई।।#नयन पुतरि करि प्रीति बढ़ाई। राखेउँ प्रान जानिकिहिं लाई।।#कलपबेलि जिमि बहुबिधि लाली। सींचि सनेह सलिल प्रतिपाली।।#फूलत फलत भयउ बिधि बामा। जानि न जाइ काह परिनामा।।#पलँग पीठ तजि गोद हिंड़ोरा। सियँ न दीन्ह पगु अवनि कठोरा।।#जिअनमूरि जिमि जोगवत रहऊँ। दीप बाति नहिं टारन कहऊँ।।#सोइ सिय चलन चहति बन साथा। आयसु काह होइ रघुनाथा।।#चंद किरन रस रसिक चकोरी। रबि रुख नयन सकइ किमि जोरी।।"},
			{"seq":"4", "heading":"दोहा", "data":"करि केहरि निसिचर चरहिं दुष्ट जंतु बन भूरि।#बिष बाटिकाँ कि सोह सुत सुभग सजीवनि मूरि।।59।।"},
			{"seq":"4", "heading":"चौपाई", "data":"बन हित कोल किरात किसोरी। रचीं बिरंचि बिषय सुख भोरी।।#पाइन कृमि जिमि कठिन सुभाऊ। तिन्हहि कलेसु न कानन काऊ।।#कै तापस तिय कानन जोगू। जिन्ह तप हेतु तजा सब भोगू।।#सिय बन बसिहि तात केहि भाँती। चित्रलिखित कपि देखि डेराती।।#सुरसर सुभग बनज बन चारी। डाबर जोगु कि हंसकुमारी।।#अस बिचारि जस आयसु होई। मैं सिख देउँ जानकिहि सोई।।#जौं सिय भवन रहै कह अंबा। मोहि कहँ होइ बहुत अवलंबा।।#सुनि रघुबीर मातु प्रिय बानी। सील सनेह सुधाँ जनु सानी।।"},
			{"seq":"4", "heading":"दोहा", "data":"कहि प्रिय बचन बिबेकमय कीन्हि मातु परितोष।#लगे प्रबोधन जानकिहि प्रगटि बिपिन गुन दोष।।60।।#!! मासपारायण, चौदहवाँ विश्राम !!"},
			{"seq":"4", "heading":"चौपाई", "data":"मातु समीप कहत सकुचाहीं। बोले समउ समुझि मन माहीं।।#राजकुमारि सिखावन सुनहू। आन भाँति जियँ जनि कछु गुनहू।।#आपन मोर नीक जौं चहहू। बचनु हमार मानि गृह रहहू।।#आयसु मोर सासु सेवकाई। सब बिधि भामिनि भवन भलाई।।#एहि ते अधिक धरमु नहिं दूजा। सादर सासु ससुर पद पूजा।।#जब जब मातु करिहि सुधि मोरी। होइहि प्रेम बिकल मति भोरी।।#तब तब तुम्ह कहि कथा पुरानी। सुंदरि समुझाएहु मृदु बानी।।#कहउँ सुभायँ सपथ सत मोही। सुमुखि मातु हित राखउँ तोही।।"},
			{"seq":"4", "heading":"दोहा", "data":"गुर श्रुति संमत धरम फलु पाइअ बिनहिं कलेस।#हठ बस सब संकट सहे गालव नहुष नरेस।।61।।"},
			{"seq":"4", "heading":"चौपाई", "data":"मैं पुनि करि प्रवान पितु बानी। बेगि फिरब सुनु सुमुखि सयानी।।#दिवस जात नहिं लागिहि बारा। सुंदरि सिखवनु सुनहु हमारा।।#जौ हठ करहु प्रेम बस बामा। तौ तुम्ह दुखु पाउब परिनामा।।#काननु कठिन भयंकरु भारी। घोर घामु हिम बारि बयारी।।#कुस कंटक मग काँकर नाना। चलब पयादेहिं बिनु पदत्राना।।#चरन कमल मुदु मंजु तुम्हारे। मारग अगम भूमिधर भारे।।#कंदर खोह नदीं नद नारे। अगम अगाध न जाहिं निहारे।।#भालु बाघ बृक केहरि नागा। करहिं नाद सुनि धीरजु भागा।।"},
			{"seq":"4", "heading":"दोहा", "data":"भूमि सयन बलकल बसन असनु कंद फल मूल।#ते कि सदा सब दिन मिलिहिं सबुइ समय अनुकूल।।62।।"},
			{"seq":"4", "heading":"चौपाई", "data":"नर अहार रजनीचर चरहीं। कपट बेष बिधि कोटिक करहीं।।#लागइ अति पहार कर पानी। बिपिन बिपति नहिं जाइ बखानी।।#ब्याल कराल बिहग बन घोरा। निसिचर निकर नारि नर चोरा।।#डरपहिं धीर गहन सुधि आएँ। मृगलोचनि तुम्ह भीरु सुभाएँ।।#हंसगवनि तुम्ह नहिं बन जोगू। सुनि अपजसु मोहि देइहि लोगू।।#मानस सलिल सुधाँ प्रतिपाली। जिअइ कि लवन पयोधि मराली।।#नव रसाल बन बिहरनसीला। सोह कि कोकिल बिपिन करीला।।#रहहु भवन अस हृदयँ बिचारी। चंदबदनि दुखु कानन भारी।।"},
			{"seq":"4", "heading":"दोहा", "data":"सहज सुह्द गुर स्वामि सिख जो न करइ सिर मानि।#सो पछिताइ अघाइ उर अवसि होइ हित हानि।।63।।"},
			{"seq":"4", "heading":"चौपाई", "data":"सुनि मृदु बचन मनोहर पिय के। लोचन ललित भरे जल सिय के।।#सीतल सिख दाहक भइ कैंसें। चकइहि सरद चंद निसि जैंसें।।#उतरु न आव बिकल बैदेही। तजन चहत सुचि स्वामि सनेही।।#बरबस रोकि बिलोचन बारी। धरि धीरजु उर अवनिकुमारी।।#लागि सासु पग कह कर जोरी। छमबि देबि बड़ि अबिनय मोरी।।#दीन्हि प्रानपति मोहि सिख सोई। जेहि बिधि मोर परम हित होई।।#मैं पुनि समुझि दीखि मन माहीं। पिय बियोग सम दुखु जग नाहीं।।"},
			{"seq":"4", "heading":"दोहा", "data":"प्राननाथ करुनायतन सुंदर सुखद सुजान।#तुम्ह बिनु रघुकुल कुमुद बिधु सुरपुर नरक समान।।64।।"},
			{"seq":"4", "heading":"चौपाई", "data":"मातु पिता भगिनी प्रिय भाई। प्रिय परिवारु सुह्रद समुदाई।।#सासु ससुर गुर सजन सहाई। सुत सुंदर सुसील सुखदाई।।#जहँ लगि नाथ नेह अरु नाते। पिय बिनु तियहि तरनिहु ते ताते।।#तनु धनु धामु धरनि पुर राजू। पति बिहीन सबु सोक समाजू।।#भोग रोगसम भूषन भारू। जम जातना सरिस संसारू।।#प्राननाथ तुम्ह बिनु जग माहीं। मो कहुँ सुखद कतहुँ कछु नाहीं।।#जिय बिनु देह नदी बिनु बारी। तैसिअ नाथ पुरुष बिनु नारी।।#नाथ सकल सुख साथ तुम्हारें। सरद बिमल बिधु बदनु निहारें।।"},
			{"seq":"4", "heading":"दोहा", "data":"खग मृग परिजन नगरु बनु बलकल बिमल दुकूल।#नाथ साथ सुरसदन सम परनसाल सुख मूल।।65।।"},
			{"seq":"4", "heading":"चौपाई", "data":"बनदेवीं बनदेव उदारा। करिहहिं सासु ससुर सम सारा।।#कुस किसलय साथरी सुहाई। प्रभु सँग मंजु मनोज तुराई।।#कंद मूल फल अमिअ अहारू। अवध सौध सत सरिस पहारू।।#छिनु छिनु प्रभु पद कमल बिलोकि। रहिहउँ मुदित दिवस जिमि कोकी।।#बन दुख नाथ कहे बहुतेरे। भय बिषाद परिताप घनेरे।।#प्रभु बियोग लवलेस समाना। सब मिलि होहिं न कृपानिधाना।।#अस जियँ जानि सुजान सिरोमनि। लेइअ संग मोहि छाड़िअ जनि।।#बिनती बहुत करौं का स्वामी। करुनामय उर अंतरजामी।।"},
			{"seq":"4", "heading":"दोहा", "data":"राखिअ अवध जो अवधि लगि रहत न जनिअहिं प्रान।#दीनबंधु संदर सुखद सील सनेह निधान।।66।।"},
			{"seq":"4", "heading":"चौपाई", "data":"मोहि मग चलत न होइहि हारी। छिनु छिनु चरन सरोज निहारी।।#सबहि भाँति पिय सेवा करिहौं। मारग जनित सकल श्रम हरिहौं।।#पाय पखारी बैठि तरु छाहीं। करिहउँ बाउ मुदित मन माहीं।।#श्रम कन सहित स्याम तनु देखें। कहँ दुख समउ प्रानपति पेखें।।#सम महि तृन तरुपल्लव डासी। पाग पलोटिहि सब निसि दासी।।#बारबार मृदु मूरति जोही। लागहि तात बयारि न मोही।।#को प्रभु सँग मोहि चितवनिहारा। सिंघबधुहि जिमि ससक सिआरा।।#मैं सुकुमारि नाथ बन जोगू। तुम्हहि उचित तप मो कहुँ भोगू।।"},
			{"seq":"4", "heading":"दोहा", "data":"ऐसेउ बचन कठोर सुनि जौं न ह्रदउ बिलगान।#तौ प्रभु बिषम बियोग दुख सहिहहिं पावँर प्रान।।67।।"},
			{"seq":"4", "heading":"चौपाई", "data":"अस कहि सीय बिकल भइ भारी। बचन बियोगु न सकी सँभारी।।#देखि दसा रघुपति जियँ जाना। हठि राखें नहिं राखिहि प्राना।।#कहेउ कृपाल भानुकुलनाथा। परिहरि सोचु चलहु बन साथा।।#नहिं बिषाद कर अवसरु आजू। बेगि करहु बन गवन समाजू।।#कहि प्रिय बचन प्रिया समुझाई। लगे मातु पद आसिष पाई।।#बेगि प्रजा दुख मेटब आई। जननी निठुर बिसरि जनि जाई।।#फिरहि दसा बिधि बहुरि कि मोरी। देखिहउँ नयन मनोहर जोरी।।#सुदिन सुघरी तात कब होइहि। जननी जिअत बदन बिधु जोइहि।।"},
			{"seq":"4", "heading":"दोहा", "data":"बहुरि बच्छ कहि लालु कहि रघुपति रघुबर तात।#कबहिं बोलाइ लगाइ हियँ हरषि निरखिहउँ गात।।68।।"},
			{"seq":"4", "heading":"चौपाई", "data":"लखि सनेह कातरि महतारी। बचनु न आव बिकल भइ भारी।।#राम प्रबोधु कीन्ह बिधि नाना। समउ सनेहु न जाइ बखाना।।#तब जानकी सासु पग लागी। सुनिअ माय मैं परम अभागी।।#सेवा समय दैअँ बनु दीन्हा। मोर मनोरथु सफल न कीन्हा।।#तजब छोभु जनि छाड़िअ छोहू। करमु कठिन कछु दोसु न मोहू।।#सुनि सिय बचन सासु अकुलानी। दसा कवनि बिधि कहौं बखानी।।#बारहि बार लाइ उर लीन्ही। धरि धीरजु सिख आसिष दीन्ही।।#अचल होउ अहिवातु तुम्हारा। जब लगि गंग जमुन जल धारा।।"},
			{"seq":"4", "heading":"दोहा", "data":"सीतहि सासु असीस सिख दीन्हि अनेक प्रकार।#चली नाइ पद पदुम सिरु अति हित बारहिं बार।।69।।"},
			{"seq":"4", "heading":"चौपाई", "data":"समाचार जब लछिमन पाए। ब्याकुल बिलख बदन उठि धाए।।#कंप पुलक तन नयन सनीरा। गहे चरन अति प्रेम अधीरा।।#कहि न सकत कछु चितवत ठाढ़े। मीनु दीन जनु जल तें काढ़े।।#सोचु हृदयँ बिधि का होनिहारा। सबु सुखु सुकृत सिरान हमारा।।#मो कहुँ काह कहब रघुनाथा। रखिहहिं भवन कि लेहहिं साथा।।#राम बिलोकि बंधु कर जोरें। देह गेह सब सन तृनु तोरें।।#बोले बचनु राम नय नागर। सील सनेह सरल सुख सागर।।#तात प्रेम बस जनि कदराहू। समुझि हृदयँ परिनाम उछाहू।।"},
			{"seq":"4", "heading":"दोहा", "data":"मातु पिता गुरु स्वामि सिख सिर धरि करहि सुभायँ।#लहेउ लाभु तिन्ह जनम कर नतरु जनमु जग जायँ।।70।।"},
			{"seq":"4", "heading":"चौपाई", "data":"अस जियँ जानि सुनहु सिख भाई। करहु मातु पितु पद सेवकाई।।#भवन भरतु रिपुसूदन नाहीं। राउ बृद्ध मम दुखु मन माहीं।।#मैं बन जाउँ तुम्हहि लेइ साथा। होइ सबहि बिधि अवध अनाथा।।#गुरु पितु मातु प्रजा परिवारू। सब कहुँ परइ दुसह दुख भारू।।#रहहु करहु सब कर परितोषू। नतरु तात होइहि बड़ दोषू।।#जासु राज प्रिय प्रजा दुखारी। सो नृपु अवसि नरक अधिकारी।।#रहहु तात असि नीति बिचारी। सुनत लखनु भए ब्याकुल भारी।।#सिअरें बचन सूखि गए कैंसें। परसत तुहिन तामरसु जैसें।।"},
			{"seq":"4", "heading":"दोहा", "data":"उतरु न आवत प्रेम बस गहे चरन अकुलाइ।#नाथ दासु मैं स्वामि तुम्ह तजहु त काह बसाइ।।71।।"},
			{"seq":"4", "heading":"चौपाई", "data":"दीन्हि मोहि सिख नीकि गोसाईं। लागि अगम अपनी कदराईं।।#नरबर धीर धरम धुर धारी। निगम नीति कहुँ ते अधिकारी।।#मैं सिसु प्रभु सनेहँ प्रतिपाला। मंदरु मेरु कि लेहिं मराला।।#गुर पितु मातु न जानउँ काहू। कहउँ सुभाउ नाथ पतिआहू।।#जहँ लगि जगत सनेह सगाई। प्रीति प्रतीति निगम निजु गाई।।#मोरें सबइ एक तुम्ह स्वामी। दीनबंधु उर अंतरजामी।।#धरम नीति उपदेसिअ ताही। कीरति भूति सुगति प्रिय जाही।।#मन क्रम बचन चरन रत होई। कृपासिंधु परिहरिअ कि सोई।।"},
			{"seq":"4", "heading":"दोहा", "data":"करुनासिंधु सुबंध के सुनि मृदु बचन बिनीत।#समुझाए उर लाइ प्रभु जानि सनेहँ सभीत।।72।।"},
			{"seq":"4", "heading":"चौपाई", "data":"मागहु बिदा मातु सन जाई। आवहु बेगि चलहु बन भाई।।#मुदित भए सुनि रघुबर बानी। भयउ लाभ बड़ गइ बड़ि हानी।।#हरषित ह्दयँ मातु पहिं आए। मनहुँ अंध फिरि लोचन पाए।।# जाइ जननि पग नायउ माथा। मनु रघुनंदन जानकि साथा।।#पूँछे मातु मलिन मन देखी। लखन कही सब कथा बिसेषी।।#गई सहमि सुनि बचन कठोरा। मृगी देखि दव जनु चहु ओरा।।#लखन लखेउ भा अनरथ आजू। एहिं सनेह बस करब अकाजू।।#मागत बिदा सभय सकुचाहीं। जाइ संग बिधि कहिहि कि नाही।।"},
			{"seq":"4", "heading":"दोहा", "data":"समुझि सुमित्राँ राम सिय रूप सुसीलु सुभाउ।#नृप सनेहु लखि धुनेउ सिरु पापिनि दीन्ह कुदाउ।।73।।"},
			{"seq":"4", "heading":"चौपाई", "data":"धीरजु धरेउ कुअवसर जानी। सहज सुह्द बोली मृदु बानी।।#तात तुम्हारि मातु बैदेही। पिता रामु सब भाँति सनेही।।#अवध तहाँ जहँ राम निवासू। तहँइँ दिवसु जहँ भानु प्रकासू।।#जौ पै सीय रामु बन जाहीं। अवध तुम्हार काजु कछु नाहिं।।#गुर पितु मातु बंधु सुर साई। सेइअहिं सकल प्रान की नाईं।।#रामु प्रानप्रिय जीवन जी के। स्वारथ रहित सखा सबही कै।।#पूजनीय प्रिय परम जहाँ तें। सब मानिअहिं राम के नातें।।#अस जियँ जानि संग बन जाहू। लेहु तात जग जीवन लाहू।।"},
			{"seq":"4", "heading":"दोहा", "data":"भूरि भाग भाजनु भयहु मोहि समेत बलि जाउँ।#जौम तुम्हरें मन छाड़ि छलु कीन्ह राम पद ठाउँ।।74।।"},
			{"seq":"4", "heading":"चौपाई", "data":"पुत्रवती जुबती जग सोई। रघुपति भगतु जासु सुतु होई।।#नतरु बाँझ भलि बादि बिआनी। राम बिमुख सुत तें हित जानी।।#तुम्हरेहिं भाग रामु बन जाहीं। दूसर हेतु तात कछु नाहीं।।#सकल सुकृत कर बड़ फलु एहू। राम सीय पद सहज सनेहू।।#राग रोषु इरिषा मदु मोहू। जनि सपनेहुँ इन्ह के बस होहू।।#सकल प्रकार बिकार बिहाई। मन क्रम बचन करेहु सेवकाई।।#तुम्ह कहुँ बन सब भाँति सुपासू। सँग पितु मातु रामु सिय जासू।।#जेहिं न रामु बन लहहिं कलेसू। सुत सोइ करेहु इहइ उपदेसू।।"},
			{"seq":"4", "heading":"छंद", "data":"उपदेसु यहु जेहिं तात तुम्हरे राम सिय सुख पावहीं।#पितु मातु प्रिय परिवार पुर सुख सुरति बन बिसरावहीं।।#तुलसी प्रभुहि सिख देइ आयसु दीन्ह पुनि आसिष दई।#रति होउ अबिरल अमल सिय रघुबीर पद नित नित नई।।"},
			{"seq":"4", "heading":"सोरठा", "data":"मातु चरन सिरु नाइ चले तुरत संकित हृदयँ।#बागुर बिषम तोराइ मनहुँ भाग मृगु भाग बस।।75।।"},
			{"seq":"4", "heading":"", "data":""},
			{"seq":"4", "heading":"चौपाई", "data":"गए लखनु जहँ जानकिनाथू। भे मन मुदित पाइ प्रिय साथू।।#बंदि राम सिय चरन सुहाए। चले संग नृपमंदिर आए।।#कहहिं परसपर पुर नर नारी। भलि बनाइ बिधि बात बिगारी।।#तन कृस दुखु बदन मलीने। बिकल मनहुँ माखी मधु छीने।।#कर मीजहिं सिरु धुनि पछिताहीं। जनु बिन पंख बिहग अकुलाहीं।।#भइ बड़ि भीर भूप दरबारा। बरनि न जाइ बिषादु अपारा।।#सचिवँ उठाइ राउ बैठारे। कहि प्रिय बचन रामु पगु धारे।।#सिय समेत दोउ तनय निहारी। ब्याकुल भयउ भूमिपति भारी।।"},
			{"seq":"4", "heading":"दोहा", "data":"सीय सहित सुत सुभग दोउ देखि देखि अकुलाइ।#बारहिं बार सनेह बस राउ लेइ उर लाइ।।76।।"},
			{"seq":"4", "heading":"चौपाई", "data":"सकइ न बोलि बिकल नरनाहू। सोक जनित उर दारुन दाहू।।#नाइ सीसु पद अति अनुरागा। उठि रघुबीर बिदा तब मागा।।#पितु असीस आयसु मोहि दीजै। हरष समय बिसमउ कत कीजै।।#तात किएँ प्रिय प्रेम प्रमादू। जसु जग जाइ होइ अपबादू।।#सुनि सनेह बस उठि नरनाहाँ। बैठारे रघुपति गहि बाहाँ।।#सुनहु तात तुम्ह कहुँ मुनि कहहीं। रामु चराचर नायक अहहीं।।#सुभ अरु असुभ करम अनुहारी। ईस देइ फलु ह्दयँ बिचारी।।#करइ जो करम पाव फल सोई। निगम नीति असि कह सबु कोई।।"},
			{"seq":"4", "heading":"दोहा", "data":"औरु करै अपराधु कोउ और पाव फल भोगु।#अति बिचित्र भगवंत गति को जग जानै जोगु।।77।।"},
			{"seq":"4", "heading":"चौपाई", "data":"रायँ राम राखन हित लागी। बहुत उपाय किए छलु त्यागी।।#लखी राम रुख रहत न जाने। धरम धुरंधर धीर सयाने।।#तब नृप सीय लाइ उर लीन्ही। अति हित बहुत भाँति सिख दीन्ही।।#कहि बन के दुख दुसह सुनाए। सासु ससुर पितु सुख समुझाए।।#सिय मनु राम चरन अनुरागा। घरु न सुगमु बनु बिषमु न लागा।।#औरउ सबहिं सीय समुझाई। कहि कहि बिपिन बिपति अधिकाई।।#सचिव नारि गुर नारि सयानी। सहित सनेह कहहिं मृदु बानी।।#तुम्ह कहुँ तौ न दीन्ह बनबासू। करहु जो कहहिं ससुर गुर सासू।।"},
			{"seq":"4", "heading":"दोहा", "data":"सिख सीतलि हित मधुर मृदु सुनि सीतहि न सोहानि।#सरद चंद चंदनि लगत जनु चकई अकुलानि।।78।।"},
			{"seq":"4", "heading":"चौपाई", "data":"सीय सकुच बस उतरु न देई। सो सुनि तमकि उठी कैकेई।।#मुनि पट भूषन भाजन आनी। आगें धरि बोली मृदु बानी।।#नृपहि प्रान प्रिय तुम्ह रघुबीरा। सील सनेह न छाड़िहि भीरा।।#सुकृत सुजसु परलोकु नसाऊ। तुम्हहि जान बन कहिहि न काऊ।।#अस बिचारि सोइ करहु जो भावा। राम जननि सिख सुनि सुखु पावा।।#भूपहि बचन बानसम लागे। करहिं न प्रान पयान अभागे।।#लोग बिकल मुरुछित नरनाहू। काह करिअ कछु सूझ न काहू।।#रामु तुरत मुनि बेषु बनाई। चले जनक जननिहि सिरु नाई।।"},
			{"seq":"4", "heading":"दोहा", "data":"सजि बन साजु समाजु सबु बनिता बंधु समेत।#बंदि बिप्र गुर चरन प्रभु चले करि सबहि अचेत।।79।।"},
			{"seq":"4", "heading":"चौपाई", "data":"निकसि बसिष्ठ द्वार भए ठाढ़े। देखे लोग बिरह दव दाढ़े।।#कहि प्रिय बचन सकल समुझाए। बिप्र बृंद रघुबीर बोलाए।।#गुर सन कहि बरषासन दीन्हे। आदर दान बिनय बस कीन्हे।।#जाचक दान मान संतोषे। मीत पुनीत प्रेम परितोषे।।#दासीं दास बोलाइ बहोरी। गुरहि सौंपि बोले कर जोरी।।#सब कै सार सँभार गोसाईं। करबि जनक जननी की नाई।।#बारहिं बार जोरि जुग पानी। कहत रामु सब सन मृदु बानी।।#सोइ सब भाँति मोर हितकारी। जेहि तें रहै भुआल सुखारी।।"},
			{"seq":"4", "heading":"दोहा", "data":"मातु सकल मोरे बिरहँ जेहिं न होहिं दुख दीन।#सोइ उपाउ तुम्ह करेहु सब पुर जन परम प्रबीन।।80।।"},
			{"seq":"4", "heading":"चौपाई", "data":"एहि बिधि राम सबहि समुझावा। गुर पद पदुम हरषि सिरु नावा।।#गनपती गौरि गिरीसु मनाई। चले असीस पाइ रघुराई।।#राम चलत अति भयउ बिषादू। सुनि न जाइ पुर आरत नादू।।#कुसगुन लंक अवध अति सोकू। हहरष बिषाद बिबस सुरलोकू।।#गइ मुरुछा तब भूपति जागे। बोलि सुमंत्रु कहन अस लागे।।#रामु चले बन प्रान न जाहीं। केहि सुख लागि रहत तन माहीं।।#एहि तें कवन ब्यथा बलवाना। जो दुखु पाइ तजहिं तनु प्राना।।#पुनि धरि धीर कहइ नरनाहू। लै रथु संग सखा तुम्ह जाहू।।"},
			{"seq":"4", "heading":"दोहा", "data":"सुठि सुकुमार कुमार दोउ जनकसुता सुकुमारि।#रथ चढ़ाइ देखराइ बनु फिरेहु गएँ दिन चारि।।81।।"},
			{"seq":"4", "heading":"चौपाई", "data":"जौ नहिं फिरहिं धीर दोउ भाई। सत्यसंध दृढ़ब्रत रघुराई।।#तौ तुम्ह बिनय करेहु कर जोरी। फेरिअ प्रभु मिथिलेसकिसोरी।।#जब सिय कानन देखि डेराई। कहेहु मोरि सिख अवसरु पाई।।#सासु ससुर अस कहेउ सँदेसू। पुत्रि फिरिअ बन बहुत कलेसू।।#पितृगृह कबहुँ कबहुँ ससुरारी। रहेहु जहाँ रुचि होइ तुम्हारी।।#एहि बिधि करेहु उपाय कदंबा। फिरइ त होइ प्रान अवलंबा।।#नाहिं त मोर मरनु परिनामा। कछु न बसाइ भएँ बिधि बामा।।#अस कहि मुरुछि परा महि राऊ। रामु लखनु सिय आनि देखाऊ।।"},
			{"seq":"4", "heading":"दोहा", "data":"पाइ रजायसु नाइ सिरु रथु अति बेग बनाइ।#गयउ जहाँ बाहेर नगर सीय सहित दोउ भाइ।।82।।"},
			{"seq":"4", "heading":"चौपाई", "data":"तब सुमंत्र नृप बचन सुनाए। करि बिनती रथ रामु चढ़ाए।।#चढ़ि रथ सीय सहित दोउ भाई। चले हृदयँ अवधहि सिरु नाई।।#चलत रामु लखि अवध अनाथा। बिकल लोग सब लागे साथा।।#कृपासिंधु बहुबिधि समुझावहिं। फिरहिं प्रेम बस पुनि फिरि आवहिं।।#लागति अवध भयावनि भारी। मानहुँ कालराति अँधिआरी।।#घोर जंतु सम पुर नर नारी। डरपहिं एकहि एक निहारी।।#घर मसान परिजन जनु भूता। सुत हित मीत मनहुँ जमदूता।।#बागन्ह बिटप बेलि कुम्हिलाहीं। सरित सरोवर देखि न जाहीं।।"},
			{"seq":"4", "heading":"दोहा", "data":"हय गय कोटिन्ह केलिमृग पुरपसु चातक मोर।#पिक रथांग सुक सारिका सारस हंस चकोर।।83।।"},
			{"seq":"4", "heading":"चौपाई", "data":"राम बियोग बिकल सब ठाढ़े। जहँ तहँ मनहुँ चित्र लिखि काढ़े।।#नगरु सफल बनु गहबर भारी। खग मृग बिपुल सकल नर नारी।।#बिधि कैकेई किरातिनि कीन्ही। जेंहि दव दुसह दसहुँ दिसि दीन्ही।।#सहि न सके रघुबर बिरहागी। चले लोग सब ब्याकुल भागी।।#सबहिं बिचार कीन्ह मन माहीं। राम लखन सिय बिनु सुखु नाहीं।।#जहाँ रामु तहँ सबुइ समाजू। बिनु रघुबीर अवध नहिं काजू।।#चले साथ अस मंत्रु दृढ़ाई। सुर दुर्लभ सुख सदन बिहाई।।#राम चरन पंकज प्रिय जिन्हही। बिषय भोग बस करहिं कि तिन्हही।।"},
			{"seq":"4", "heading":"दोहा", "data":"बालक बृद्ध बिहाइ गृँह लगे लोग सब साथ।#तमसा तीर निवासु किय प्रथम दिवस रघुनाथ।।84।।"},
			{"seq":"4", "heading":"चौपाई", "data":"रघुपति प्रजा प्रेमबस देखी। सदय हृदयँ दुखु भयउ बिसेषी।।#करुनामय रघुनाथ गोसाँई। बेगि पाइअहिं पीर पराई।।#कहि सप्रेम मृदु बचन सुहाए। बहुबिधि राम लोग समुझाए।।#किए धरम उपदेस घनेरे। लोग प्रेम बस फिरहिं न फेरे।।#सीलु सनेहु छाड़ि नहिं जाई। असमंजस बस भे रघुराई।।#लोग सोग श्रम बस गए सोई। कछुक देवमायाँ मति मोई।।#जबहिं जाम जुग जामिनि बीती। राम सचिव सन कहेउ सप्रीती।।#खोज मारि रथु हाँकहु ताता। आन उपायँ बनिहि नहिं बाता।।"},
			{"seq":"4", "heading":"दोहा", "data":"राम लखन सुय जान चढ़ि संभु चरन सिरु नाइ।।#सचिवँ चलायउ तुरत रथु इत उत खोज दुराइ।।85।।"},
			{"seq":"4", "heading":"चौपाई", "data":"जागे सकल लोग भएँ भोरू। गे रघुनाथ भयउ अति सोरू।।#रथ कर खोज कतहहुँ नहिं पावहिं। राम राम कहि चहु दिसि धावहिं।।#मनहुँ बारिनिधि बूड़ जहाजू। भयउ बिकल बड़ बनिक समाजू।।#एकहि एक देंहिं उपदेसू। तजे राम हम जानि कलेसू।।#निंदहिं आपु सराहहिं मीना। धिग जीवनु रघुबीर बिहीना।।#जौं पै प्रिय बियोगु बिधि कीन्हा। तौ कस मरनु न मागें दीन्हा।।#एहि बिधि करत प्रलाप कलापा। आए अवध भरे परितापा।।#बिषम बियोगु न जाइ बखाना। अवधि आस सब राखहिं प्राना।।"},
			{"seq":"4", "heading":"दोहा", "data":"राम दरस हित नेम ब्रत लगे करन नर नारि।#मनहुँ कोक कोकी कमल दीन बिहीन तमारि।।86।।"},
			{"seq":"4", "heading":"चौपाई", "data":"सीता सचिव सहित दोउ भाई। सृंगबेरपुर पहुँचे जाई।।#उतरे राम देवसरि देखी। कीन्ह दंडवत हरषु बिसेषी।।#लखन सचिवँ सियँ किए प्रनामा। सबहि सहित सुखु पायउ रामा।।#गंग सकल मुद मंगल मूला। सब सुख करनि हरनि सब सूला।।#कहि कहि कोटिक कथा प्रसंगा। रामु बिलोकहिं गंग तरंगा।।#सचिवहि अनुजहि प्रियहि सुनाई। बिबुध नदी महिमा अधिकाई।।#मज्जनु कीन्ह पंथ श्रम गयऊ। सुचि जलु पिअत मुदित मन भयऊ।।#सुमिरत जाहि मिटइ श्रम भारू। तेहि श्रम यह लौकिक ब्यवहारू।।"},
			{"seq":"4", "heading":"दोहा", "data":"सुध्द सचिदानंदमय कंद भानुकुल केतु।#चरित करत नर अनुहरत संसृति सागर सेतु।।87।।"},
			{"seq":"4", "heading":"चौपाई", "data":"यह सुधि गुहँ निषाद जब पाई। मुदित लिए प्रिय बंधु बोलाई।।#लिए फल मूल भेंट भरि भारा। मिलन चलेउ हिँयँ हरषु अपारा।।#करि दंडवत भेंट धरि आगें। प्रभुहि बिलोकत अति अनुरागें।।#सहज सनेह बिबस रघुराई। पूँछी कुसल निकट बैठाई।।#नाथ कुसल पद पंकज देखें। भयउँ भागभाजन जन लेखें।।#देव धरनि धनु धामु तुम्हारा। मैं जनु नीचु सहित परिवारा।।#कृपा करिअ पुर धारिअ पाऊ। थापिय जनु सबु लोगु सिहाऊ।।#कहेहु सत्य सबु सखा सुजाना। मोहि दीन्ह पितु आयसु आना।।"},
			{"seq":"4", "heading":"दोहा", "data":"बरष चारिदस बासु बन मुनि ब्रत बेषु अहारु।#ग्राम बासु नहिं उचित सुनि गुहहि भयउ दुखु भारु।।88।।"},
			{"seq":"4", "heading":"चौपाई", "data":"राम लखन सिय रूप निहारी। कहहिं सप्रेम ग्राम नर नारी।।#ते पितु मातु कहहु सखि कैसे। जिन्ह पठए बन बालक ऐसे।।#एक कहहिं भल भूपति कीन्हा। लोयन लाहु हमहि बिधि दीन्हा।।#तब निषादपति उर अनुमाना। तरु सिंसुपा मनोहर जाना।।#लै रघुनाथहि ठाउँ देखावा। कहेउ राम सब भाँति सुहावा।।#पुरजन करि जोहारु घर आए। रघुबर संध्या करन सिधाए।।#गुहँ सँवारि साँथरी डसाई। कुस किसलयमय मृदुल सुहाई।।#सुचि फल मूल मधुर मृदु जानी। दोना भरि भरि राखेसि पानी।।"},
			{"seq":"4", "heading":"दोहा", "data":"सिय सुमंत्र भ्राता सहित कंद मूल फल खाइ।#सयन कीन्ह रघुबंसमनि पाय पलोटत भाइ।।89।।"},
			{"seq":"4", "heading":"चौपाई", "data":"उठे लखनु प्रभु सोवत जानी। कहि सचिवहि सोवन मृदु बानी।।#कछुक दूर सजि बान सरासन। जागन लगे बैठि बीरासन।।#गुँह बोलाइ पाहरू प्रतीती। ठावँ ठाँव राखे अति प्रीती।।#आपु लखन पहिं बैठेउ जाई। कटि भाथी सर चाप चढ़ाई।।#सोवत प्रभुहि निहारि निषादू। भयउ प्रेम बस ह्दयँ बिषादू।।#तनु पुलकित जलु लोचन बहई। बचन सप्रेम लखन सन कहई।।#भूपति भवन सुभायँ सुहावा। सुरपति सदनु न पटतर पावा।।#मनिमय रचित चारु चौबारे। जनु रतिपति निज हाथ सँवारे।।"},
			{"seq":"4", "heading":"दोहा", "data":"सुचि सुबिचित्र सुभोगमय सुमन सुगंध सुबास।#पलँग मंजु मनिदीप जहँ सब बिधि सकल सुपास।।90।।"},
			{"seq":"4", "heading":"चौपाई", "data":"बिबिध बसन उपधान तुराई। छीर फेन मृदु बिसद सुहाई।।#तहँ सिय रामु सयन निसि करहीं। निज छबि रति मनोज मदु हरहीं।।#ते सिय रामु साथरीं सोए। श्रमित बसन बिनु जाहिं न जोए।।#मातु पिता परिजन पुरबासी। सखा सुसील दास अरु दासी।।#जोगवहिं जिन्हहि प्रान की नाई। महि सोवत तेइ राम गोसाईं।।#पिता जनक जग बिदित प्रभाऊ। ससुर सुरेस सखा रघुराऊ।।#रामचंदु पति सो बैदेही। सोवत महि बिधि बाम न केही।।#सिय रघुबीर कि कानन जोगू। करम प्रधान सत्य कह लोगू।।"},
			{"seq":"4", "heading":"दोहा", "data":"कैकयनंदिनि मंदमति कठिन कुटिलपनु कीन्ह।#जेहीं रघुनंदन जानकिहि सुख अवसर दुखु दीन्ह।।91।।"},
			{"seq":"4", "heading":"चौपाई", "data":"भइ दिनकर कुल बिटप कुठारी। कुमति कीन्ह सब बिस्व दुखारी।।#भयउ बिषादु निषादहि भारी। राम सीय महि सयन निहारी।।#बोले लखन मधुर मृदु बानी। ग्यान बिराग भगति रस सानी।।#काहु न कोउ सुख दुख कर दाता। निज कृत करम भोग सबु भ्राता।।#जोग बियोग भोग भल मंदा। हित अनहित मध्यम भ्रम फंदा।।#जनमु मरनु जहँ लगि जग जालू। संपती बिपति करमु अरु कालू।।#धरनि धामु धनु पुर परिवारू। सरगु नरकु जहँ लगि ब्यवहारू।।#देखिअ सुनिअ गुनिअ मन माहीं। मोह मूल परमारथु नाहीं।।"},
			{"seq":"4", "heading":"दोहा", "data":"सपनें होइ भिखारि नृप रंकु नाकपति होइ।#जागें लाभु न हानि कछु तिमि प्रपंच जियँ जोइ।।92।।"},
			{"seq":"4", "heading":"चौपाई", "data":"अस बिचारि नहिं कीजअ रोसू। काहुहि बादि न देइअ दोसू।।#मोह निसाँ सबु सोवनिहारा। देखिअ सपन अनेक प्रकारा।।#एहिं जग जामिनि जागहिं जोगी। परमारथी प्रपंच बियोगी।।#जानिअ तबहिं जीव जग जागा। जब जब बिषय बिलास बिरागा।।#होइ बिबेकु मोह भ्रम भागा। तब रघुनाथ चरन अनुरागा।।#सखा परम परमारथु एहू। मन क्रम बचन राम पद नेहू।।#राम ब्रह्म परमारथ रूपा। अबिगत अलख अनादि अनूपा।।#सकल बिकार रहित गतभेदा। कहि नित नेति निरूपहिं बेदा।"},
			{"seq":"4", "heading":"दोहा", "data":"भगत भूमि भूसुर सुरभि सुर हित लागि कृपाल।#करत चरित धरि मनुज तनु सुनत मिटहि जग जाल।।93।।#!! मासपारायण, पंद्रहवा विश्राम !!"},
			{"seq":"4", "heading":"चौपाई", "data":"सखा समुझि अस परिहरि मोहु। सिय रघुबीर चरन रत होहू।।#कहत राम गुन भा भिनुसारा। जागे जग मंगल सुखदारा।।#सकल सोच करि राम नहावा। सुचि सुजान बट छीर मगावा।।#अनुज सहित सिर जटा बनाए। देखि सुमंत्र नयन जल छाए।।#हृदयँ दाहु अति बदन मलीना। कह कर जोरि बचन अति दीना।।#नाथ कहेउ अस कोसलनाथा। लै रथु जाहु राम कें साथा।।#बनु देखाइ सुरसरि अन्हवाई। आनेहु फेरि बेगि दोउ भाई।।#लखनु रामु सिय आनेहु फेरी। संसय सकल सँकोच निबेरी।।"},
			{"seq":"4", "heading":"दोहा", "data":"नृप अस कहेउ गोसाईँ जस कहइ करौं बलि सोइ।#करि बिनती पायन्ह परेउ दीन्ह बाल जिमि रोइ।।94।।#"},
			{"seq":"4", "heading":"चौपाई", "data":"तात कृपा करि कीजिअ सोई। जातें अवध अनाथ न होई।।#मंत्रहि राम उठाइ प्रबोधा। तात धरम मतु तुम्ह सबु सोधा।।#सिबि दधीचि हरिचंद नरेसा। सहे धरम हित कोटि कलेसा।।#रंतिदेव बलि भूप सुजाना। धरमु धरेउ सहि संकट नाना।।#धरमु न दूसर सत्य समाना। आगम निगम पुरान बखाना।।#मैं सोइ धरमु सुलभ करि पावा। तजें तिहूँ पुर अपजसु छावा।।#संभावित कहुँ अपजस लाहू। मरन कोटि सम दारुन दाहू।।#तुम्ह सन तात बहुत का कहऊँ। दिएँ उतरु फिरि पातकु लहऊँ।।"},
			{"seq":"4", "heading":"दोहा", "data":"पितु पद गहि कहि कोटि नति बिनय करब कर जोरि।#चिंता कवनिहु बात कै तात करिअ जनि मोरि।।95।।"},
			{"seq":"4", "heading":"चौपाई", "data":"तुम्ह पुनि पितु सम अति हित मोरें। बिनती करउँ तात कर जोरें।।#सब बिधि सोइ करतब्य तुम्हारें। दुख न पाव पितु सोच हमारें।।#सुनि रघुनाथ सचिव संबादू। भयउ सपरिजन बिकल निषादू।।#पुनि कछु लखन कही कटु बानी। प्रभु बरजे बड़ अनुचित जानी।।#सकुचि राम निज सपथ देवाई। लखन सँदेसु कहिअ जनि जाई।।#कह सुमंत्रु पुनि भूप सँदेसू। सहि न सकिहि सिय बिपिन कलेसू।।#जेहि बिधि अवध आव फिरि सीया। सोइ रघुबरहि तुम्हहि करनीया।।#नतरु निपट अवलंब बिहीना। मैं न जिअब जिमि जल बिनु मीना।।"},
			{"seq":"4", "heading":"दोहा", "data":"मइकें ससरें सकल सुख जबहिं जहाँ मनु मान।।#तँह तब रहिहि सुखेन सिय जब लगि बिपति बिहान।।96।।"},
			{"seq":"4", "heading":"चौपाई", "data":"बिनती भूप कीन्ह जेहि भाँती। आरति प्रीति न सो कहि जाती।।#पितु सँदेसु सुनि कृपानिधाना। सियहि दीन्ह सिख कोटि बिधाना।।#सासु ससुर गुर प्रिय परिवारू। फिरतु त सब कर मिटै खभारू।।#सुनि पति बचन कहति बैदेही। सुनहु प्रानपति परम सनेही।।#प्रभु करुनामय परम बिबेकी। तनु तजि रहति छाँह किमि छेंकी।।#प्रभा जाइ कहँ भानु बिहाई। कहँ चंद्रिका चंदु तजि जाई।।#पतिहि प्रेममय बिनय सुनाई। कहति सचिव सन गिरा सुहाई।।#तुम्ह पितु ससुर सरिस हितकारी। उतरु देउँ फिरि अनुचित भारी।।"},
			{"seq":"4", "heading":"दोहा", "data":"आरति बस सनमुख भइउँ बिलगु न मानब तात।#आरजसुत पद कमल बिनु बादि जहाँ लगि नात।।97।।"},
			{"seq":"4", "heading":"चौपाई", "data":"पितु बैभव बिलास मैं डीठा। नृप मनि मुकुट मिलित पद पीठा।।#सुखनिधान अस पितु गृह मोरें। पिय बिहीन मन भाव न भोरें।।#ससुर चक्कवइ कोसलराऊ। भुवन चारिदस प्रगट प्रभाऊ।।#आगें होइ जेहि सुरपति लेई। अरध सिंघासन आसनु देई।।#ससुरु एतादृस अवध निवासू। प्रिय परिवारु मातु सम सासू।।#बिनु रघुपति पद पदुम परागा। मोहि केउ सपनेहुँ सुखद न लागा।।#अगम पंथ बनभूमि पहारा। करि केहरि सर सरित अपारा।।#कोल किरात कुरंग बिहंगा। मोहि सब सुखद प्रानपति संगा।।"},
			{"seq":"4", "heading":"दोहा", "data":"सासु ससुर सन मोरि हुँति बिनय करबि परि पायँ।।#मोर सोचु जनि करिअ कछु मैं बन सुखी सुभायँ।।98।।"},
			{"seq":"4", "heading":"चौपाई", "data":"प्राननाथ प्रिय देवर साथा। बीर धुरीन धरें धनु भाथा।।#नहिं मग श्रमु भ्रमु दुख मन मोरें। मोहि लगि सोचु करिअ जनि भोरें।।#सुनि सुमंत्रु सिय सीतलि बानी। भयउ बिकल जनु फनि मनि हानी।।#नयन सूझ नहिं सुनइ न काना। कहि न सकइ कछु अति अकुलाना।।#राम प्रबोधु कीन्ह बहु भाँति। तदपि होति नहिं सीतलि छाती।।#जतन अनेक साथ हित कीन्हे। उचित उतर रघुनंदन दीन्हे।।#मेटि जाइ नहिं राम रजाई। कठिन करम गति कछु न बसाई।।#राम लखन सिय पद सिरु नाई। फिरेउ बनिक जिमि मूर गवाँई।।"},
			{"seq":"4", "heading":"दोहा", "data":"रथ हाँकेउ हय राम तन हेरि हेरि हिहिनाहिं।#देखि निषाद बिषादबस धुनहिं सीस पछिताहिं।।99।।"},
			{"seq":"4", "heading":"चौपाई", "data":"जासु बियोग बिकल पसु ऐसे। प्रजा मातु पितु जिइहहिं कैसें।।#बरबस राम सुमंत्रु पठाए। सुरसरि तीर आपु तब आए।।#मागी नाव न केवटु आना। कहइ तुम्हार मरमु मैं जाना।।#चरन कमल रज कहुँ सबु कहई। मानुष करनि मूरि कछु अहई।।#छुअत सिला भइ नारि सुहाई। पाहन तें न काठ कठिनाई।।#तरनिउ मुनि घरिनि होइ जाई। बाट परइ मोरि नाव उड़ाई।।#एहिं प्रतिपालउँ सबु परिवारू। नहिं जानउँ कछु अउर कबारू।।#जौ प्रभु पार अवसि गा चहहू। मोहि पद पदुम पखारन कहहू।।"},
			{"seq":"4", "heading":"छंद", "data":"पद कमल धोइ चढ़ाइ नाव न नाथ उतराई चहौं।#मोहि राम राउरि आन दसरथ सपथ सब साची कहौं।।#बरु तीर मारहुँ लखनु पै जब लगि न पाय पखारिहौं।#तब लगि न तुलसीदास नाथ कृपाल पारु उतारिहौं।।"},
			{"seq":"4", "heading":"सोरठा", "data":"सुनि केबट के बैन प्रेम लपेटे अटपटे।#बिहसे करुनाऐन चितइ जानकी लखन तन।।100।।"},
			{"seq":"4", "heading":"", "data":""},
			{"seq":"4", "heading":"चौपाई", "data":"कृपासिंधु बोले मुसुकाई। सोइ करु जेंहि तव नाव न जाई।।#वेगि आनु जल पाय पखारू। होत बिलंबु उतारहि पारू।।#जासु नाम सुमरत एक बारा। उतरहिं नर भवसिंधु अपारा।।#सोइ कृपालु केवटहि निहोरा। जेहिं जगु किय तिहु पगहु ते थोरा।।#पद नख निरखि देवसरि हरषी। सुनि प्रभु बचन मोहँ मति करषी।।#केवट राम रजायसु पावा। पानि कठवता भरि लेइ आवा।।#अति आनंद उमगि अनुरागा। चरन सरोज पखारन लागा।।#बरषि सुमन सुर सकल सिहाहीं। एहि सम पुन्यपुंज कोउ नाहीं।।"},
			{"seq":"4", "heading":"दोहा", "data":"पद पखारि जलु पान करि आपु सहित परिवार।#पितर पारु करि प्रभुहि पुनि मुदित गयउ लेइ पार।।101।।"},
			{"seq":"4", "heading":"चौपाई", "data":"उतरि ठाड़ भए सुरसरि रेता। सीयराम गुह लखन समेता।।#केवट उतरि दंडवत कीन्हा। प्रभुहि सकुच एहि नहिं कछु दीन्हा।।#पिय हिय की सिय जाननिहारी। मनि मुदरी मन मुदित उतारी।।#कहेउ कृपाल लेहि उतराई। केवट चरन गहे अकुलाई।।#नाथ आजु मैं काह न पावा। मिटे दोष दुख दारिद दावा।।#बहुत काल मैं कीन्हि मजूरी। आजु दीन्ह बिधि बनि भलि भूरी।।#अब कछु नाथ न चाहिअ मोरें। दीनदयाल अनुग्रह तोरें।।#फिरती बार मोहि जे देबा। सो प्रसादु मैं सिर धरि लेबा।।"},
			{"seq":"4", "heading":"दोहा", "data":"बहुत कीन्ह प्रभु लखन सियँ नहिं कछु केवटु लेइ।#बिदा कीन्ह करुनायतन भगति बिमल बरु देइ।।102।।"},
			{"seq":"4", "heading":"चौपाई", "data":"तब मज्जनु करि रघुकुलनाथा। पूजि पारथिव नायउ माथा।।#सियँ सुरसरिहि कहेउ कर जोरी। मातु मनोरथ पुरउबि मोरी।।#पति देवर संग कुसल बहोरी। आइ करौं जेहिं पूजा तोरी।।#सुनि सिय बिनय प्रेम रस सानी। भइ तब बिमल बारि बर बानी।।#सुनु रघुबीर प्रिया बैदेही। तव प्रभाउ जग बिदित न केही।।#लोकप होहिं बिलोकत तोरें। तोहि सेवहिं सब सिधि कर जोरें।।#तुम्ह जो हमहि बड़ि बिनय सुनाई। कृपा कीन्हि मोहि दीन्हि बड़ाई।।#तदपि देबि मैं देबि असीसा। सफल होपन हित निज बागीसा।।"},
			{"seq":"4", "heading":"दोहा", "data":"प्राननाथ देवर सहित कुसल कोसला आइ।#पूजहि सब मनकामना सुजसु रहिहि जग छाइ।।103।।"},
			{"seq":"4", "heading":"चौपाई", "data":"गंग बचन सुनि मंगल मूला। मुदित सीय सुरसरि अनुकुला।।#तब प्रभु गुहहि कहेउ घर जाहू। सुनत सूख मुखु भा उर दाहू।।#दीन बचन गुह कह कर जोरी। बिनय सुनहु रघुकुलमनि मोरी।।#नाथ साथ रहि पंथु देखाई। करि दिन चारि चरन सेवकाई।।#जेहिं बन जाइ रहब रघुराई। परनकुटी मैं करबि सुहाई।।#तब मोहि कहँ जसि देब रजाई। सोइ करिहउँ रघुबीर दोहाई।।#सहज सनेह राम लखि तासु। संग लीन्ह गुह हृदय हुलासू।।#पुनि गुहँ ग्याति बोलि सब लीन्हे। करि परितोषु बिदा तब कीन्हे।।"},
			{"seq":"4", "heading":"दोहा", "data":"तब गनपति सिव सुमिरि प्रभु नाइ सुरसरिहि माथ।#सखा अनुज सिया सहित बन गवनु कीन्ह रधुनाथ॥104॥"},
			{"seq":"4", "heading":"चौपाई", "data":"तेहि दिन भयउ बिटप तर बासू। लखन सखाँ सब कीन्ह सुपासू।।#प्रात प्रातकृत करि रधुसाई। तीरथराजु दीख प्रभु जाई।।#सचिव सत्य श्रध्दा प्रिय नारी। माधव सरिस मीतु हितकारी।।#चारि पदारथ भरा भँडारु। पुन्य प्रदेस देस अति चारु।।#छेत्र अगम गढ़ु गाढ़ सुहावा। सपनेहुँ नहिं प्रतिपच्छिन्ह पावा।।#सेन सकल तीरथ बर बीरा। कलुष अनीक दलन रनधीरा।।#संगमु सिंहासनु सुठि सोहा। छत्रु अखयबटु मुनि मनु मोहा।।#चवँर जमुन अरु गंग तरंगा। देखि होहिं दुख दारिद भंगा।।"},
			{"seq":"4", "heading":"दोहा", "data":"सेवहिं सुकृति साधु सुचि पावहिं सब मनकाम।#बंदी बेद पुरान गन कहहिं बिमल गुन ग्राम।।105।।"},
			{"seq":"4", "heading":"चौपाई", "data":"को कहि सकइ प्रयाग प्रभाऊ। कलुष पुंज कुंजर मृगराऊ।।#अस तीरथपति देखि सुहावा। सुख सागर रघुबर सुखु पावा।।#कहि सिय लखनहि सखहि सुनाई। श्रीमुख तीरथराज बड़ाई।।#करि प्रनामु देखत बन बागा। कहत महातम अति अनुरागा।।#एहि बिधि आइ बिलोकी बेनी। सुमिरत सकल सुमंगल देनी।।#मुदित नहाइ कीन्हि सिव सेवा। पुजि जथाबिधि तीरथ देवा।।#तब प्रभु भरद्वाज पहिं आए। करत दंडवत मुनि उर लाए।।#मुनि मन मोद न कछु कहि जाइ। ब्रह्मानंद रासि जनु पाई।।"},
			{"seq":"4", "heading":"दोहा", "data":"दीन्हि असीस मुनीस उर अति अनंदु अस जानि।#लोचन गोचर सुकृत फल मनहुँ किए बिधि आनि।।106।।"},
			{"seq":"4", "heading":"चौपाई", "data":"कुसल प्रस्न करि आसन दीन्हे। पूजि प्रेम परिपूरन कीन्हे।।#कंद मूल फल अंकुर नीके। दिए आनि मुनि मनहुँ अमी के।।#सीय लखन जन सहित सुहाए। अति रुचि राम मूल फल खाए।।#भए बिगतश्रम रामु सुखारे। भरव्दाज मृदु बचन उचारे।।#आजु सुफल तपु तीरथ त्यागू। आजु सुफल जप जोग बिरागू।।#सफल सकल सुभ साधन साजू। राम तुम्हहि अवलोकत आजू।।#लाभ अवधि सुख अवधि न दूजी। तुम्हारें दरस आस सब पूजी।।#अब करि कृपा देहु बर एहू। निज पद सरसिज सहज सनेहू।।"},
			{"seq":"4", "heading":"दोहा", "data":"करम बचन मन छाड़ि छलु जब लगि जनु न तुम्हार।#तब लगि सुखु सपनेहुँ नहीं किएँ कोटि उपचार।।107।।"},
			{"seq":"4", "heading":"चौपाई", "data":"सुनि मुनि बचन रामु सकुचाने। भाव भगति आनंद अघाने।।#तब रघुबर मुनि सुजसु सुहावा। कोटि भाँति कहि सबहि सुनावा।।#सो बड सो सब गुन गन गेहू। जेहि मुनीस तुम्ह आदर देहू।।#मुनि रघुबीर परसपर नवहीं। बचन अगोचर सुखु अनुभवहीं।।#यह सुधि पाइ प्रयाग निवासी। बटु तापस मुनि सिद्ध उदासी।।#भरद्वाज आश्रम सब आए। देखन दसरथ सुअन सुहाए।।#राम प्रनाम कीन्ह सब काहू। मुदित भए लहि लोयन लाहू।।#देहिं असीस परम सुखु पाई। फिरे सराहत सुंदरताई।।"},
			{"seq":"4", "heading":"दोहा", "data":"राम कीन्ह बिश्राम निसि प्रात प्रयाग नहाइ।#चले सहित सिय लखन जन मुददित मुनिहि सिरु नाइ।।108।।"},
			{"seq":"4", "heading":"चौपाई", "data":"राम सप्रेम कहेउ मुनि पाहीं। नाथ कहिअ हम केहि मग जाहीं।।#मुनि मन बिहसि राम सन कहहीं। सुगम सकल मग तुम्ह कहुँ अहहीं।।#साथ लागि मुनि सिष्य बोलाए। सुनि मन मुदित पचासक आए।।#सबन्हि राम पर प्रेम अपारा। सकल कहहि मगु दीख हमारा।।#मुनि बटु चारि संग तब दीन्हे। जिन्ह बहु जनम सुकृत सब कीन्हे।।#करि प्रनामु रिषि आयसु पाई। प्रमुदित हृदयँ चले रघुराई।।#ग्राम निकट जब निकसहि जाई। देखहि दरसु नारि नर धाई।।#होहि सनाथ जनम फलु पाई। फिरहि दुखित मनु संग पठाई।।"},
			{"seq":"4", "heading":"दोहा", "data":"बिदा किए बटु बिनय करि फिरे पाइ मन काम।#उतरि नहाए जमुन जल जो सरीर सम स्याम।।109।।"},
			{"seq":"4", "heading":"चौपाई", "data":"सुनत तीरवासी नर नारी। धाए निज निज काज बिसारी।।#लखन राम सिय सुन्दरताई। देखि करहिं निज भाग्य बड़ाई।।#अति लालसा बसहिं मन माहीं। नाउँ गाउँ बूझत सकुचाहीं।।#जे तिन्ह महुँ बयबिरिध सयाने। तिन्ह करि जुगुति रामु पहिचाने।।#सकल कथा तिन्ह सबहि सुनाई। बनहि चले पितु आयसु पाई।।#सुनि सबिषाद सकल पछिताहीं। रानी रायँ कीन्ह भल नाहीं।।#तेहि अवसर एक तापसु आवा। तेजपुंज लघुबयस सुहावा।।#कवि अलखित गति बेषु बिरागी। मन क्रम बचन राम अनुरागी।।"},
			{"seq":"4", "heading":"दोहा", "data":"सजल नयन तन पुलकि निज इष्टदेउ पहिचानि।#परेउ दंड जिमि धरनितल दसा न जाइ बखानि।।110।।"},
			{"seq":"4", "heading":"चौपाई", "data":"राम सप्रेम पुलकि उर लावा। परम रंक जनु पारसु पावा।।#मनहुँ प्रेमु परमारथु दोऊ। मिलत धरे तन कह सबु कोऊ।।#बहुरि लखन पायन्ह सोइ लागा। लीन्ह उठाइ उमगि अनुरागा।।#पुनि सिय चरन धूरि धरि सीसा। जननि जानि सिसु दीन्हि असीसा।।#कीन्ह निषाद दंडवत तेही। मिलेउ मुदित लखि राम सनेही।।#पिअत नयन पुट रूपु पियूषा। मुदित सुअसनु पाइ जिमि भूखा।।#ते पितु मातु कहहु सखि कैसे। जिन्ह पठए बन बालक ऐसे।।#राम लखन सिय रूपु निहारी। होहिं सनेह बिकल नर नारी।।"},
			{"seq":"4", "heading":"दोहा", "data":"तब रघुबीर अनेक बिधि सखहि सिखावनु दीन्ह।#राम रजायसु सीस धरि भवन गवनु तेँइँ कीन्ह।।111।।"},
			{"seq":"4", "heading":"चौपाई", "data":"पुनि सियँ राम लखन कर जोरी। जमुनहि कीन्ह प्रनामु बहोरी।।#चले ससीय मुदित दोउ भाई। रबितनुजा कइ करत बड़ाई।।#पथिक अनेक मिलहिं मग जाता। कहहिं सप्रेम देखि दोउ भ्राता।।#राज लखन सब अंग तुम्हारें। देखि सोचु अति हृदय हमारें।।#मारग चलहु पयादेहि पाएँ। ज्योतिषु झूठ हमारें भाएँ।।#अगमु पंथ गिरि कानन भारी। तेहि महँ साथ नारि सुकुमारी।।#करि केहरि बन जाइ न जोई। हम सँग चलहि जो आयसु होई।।#जाब जहाँ लगि तहँ पहुँचाई। फिरब बहोरि तुम्हहि सिरु नाई।।"},
			{"seq":"4", "heading":"दोहा", "data":"एहि बिधि पूँछहिं प्रेम बस पुलक गात जलु नैन।#कृपासिंधु फेरहि तिन्हहि कहि बिनीत मृदु बैन।।112।।"},
			{"seq":"4", "heading":"चौपाई", "data":"जे पुर गाँव बसहिं मग माहीं। तिन्हहि नाग सुर नगर सिहाहीं।।#केहि सुकृतीं केहि घरीं बसाए। धन्य पुन्यमय परम सुहाए।।#जहँ जहँ राम चरन चलि जाहीं। तिन्ह समान अमरावति नाहीं।।#पुन्यपुंज मग निकट निवासी। तिन्हहि सराहहिं सुरपुरबासी।।#जे भरि नयन बिलोकहिं रामहि। सीता लखन सहित घनस्यामहि।।#जे सर सरित राम अवगाहहिं। तिन्हहि देव सर सरित सराहहिं।।#जेहि तरु तर प्रभु बैठहिं जाई। करहिं कलपतरु तासु बड़ाई।।#परसि राम पद पदुम परागा। मानति भूमि भूरि निज भागा।।"},
			{"seq":"4", "heading":"दोहा", "data":"छाँह करहि घन बिबुधगन बरषहि सुमन सिहाहिं।#देखत गिरि बन बिहग मृग रामु चले मग जाहिं।।113।।"},
			{"seq":"4", "heading":"चौपाई", "data":"सीता लखन सहित रघुराई। गाँव निकट जब निकसहिं जाई।।#सुनि सब बाल बृद्ध नर नारी। चलहिं तुरत गृहकाजु बिसारी।।#राम लखन सिय रूप निहारी। पाइ नयनफलु होहिं सुखारी।।#सजल बिलोचन पुलक सरीरा। सब भए मगन देखि दोउ बीरा।।#बरनि न जाइ दसा तिन्ह केरी। लहि जनु रंकन्ह सुरमनि ढेरी।।#एकन्ह एक बोलि सिख देहीं। लोचन लाहु लेहु छन एहीं।।#रामहि देखि एक अनुरागे। चितवत चले जाहिं सँग लागे।।#एक नयन मग छबि उर आनी। होहिं सिथिल तन मन बर बानी।।"},
			{"seq":"4", "heading":"दोहा", "data":"एक देखिं बट छाँह भलि डासि मृदुल तृन पात।#कहहिं गवाँइअ छिनुकु श्रमु गवनब अबहिं कि प्रात।।114।।"},
			{"seq":"4", "heading":"चौपाई", "data":"एक कलस भरि आनहिं पानी। अँचइअ नाथ कहहिं मृदु बानी।।#सुनि प्रिय बचन प्रीति अति देखी। राम कृपाल सुसील बिसेषी।।#जानी श्रमित सीय मन माहीं। घरिक बिलंबु कीन्ह बट छाहीं।।#मुदित नारि नर देखहिं सोभा। रूप अनूप नयन मनु लोभा।।#एकटक सब सोहहिं चहुँ ओरा। रामचंद्र मुख चंद चकोरा।।#तरुन तमाल बरन तनु सोहा। देखत कोटि मदन मनु मोहा।।#दामिनि बरन लखन सुठि नीके। नख सिख सुभग भावते जी के।।#मुनिपट कटिन्ह कसें तूनीरा। सोहहिं कर कमलिनि धनु तीरा।।"},
			{"seq":"4", "heading":"दोहा", "data":"जटा मुकुट सीसनि सुभग उर भुज नयन बिसाल।#सरद परब बिधु बदन बर लसत स्वेद कन जाल।।115।।"},
			{"seq":"4", "heading":"", "data":""},
			{"seq":"4", "heading":"", "data":""},
			{"seq":"4", "heading":"चौपाई", "data":"बरनि न जाइ मनोहर जोरी। सोभा बहुत थोरि मति मोरी।।#राम लखन सिय सुंदरताई। सब चितवहिं चित मन मति लाई।।#थके नारि नर प्रेम पिआसे। मनहुँ मृगी मृग देखि दिआ से।।#सीय समीप ग्रामतिय जाहीं। पूँछत अति सनेहँ सकुचाहीं।।#बार बार सब लागहिं पाएँ। कहहिं बचन मृदु सरल सुभाएँ।।#राजकुमारि बिनय हम करहीं। तिय सुभायँ कछु पूँछत डरहीं।।#स्वामिनि अबिनय छमबि हमारी। बिलगु न मानब जानि गवाँरी।।#राजकुअँर दोउ सहज सलोने। इन्ह तें लही दुति मरकत सोने।।"},
			{"seq":"4", "heading":"दोहा", "data":"स्यामल गौर किसोर बर सुंदर सुषमा ऐन।#सरद सर्बरीनाथ मुखु सरद सरोरुह नैन।।116।।#!! मासपारायण, सोलहवाँ विश्राम !!"},
			{"seq":"4", "heading":"!! नवान्हपारायण, चौथा विश्राम !!", "data":""}
        ]
    }
]